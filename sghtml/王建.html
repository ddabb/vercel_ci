<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        王建
    </title>
    <meta name="description" content="王建的诗歌作品集，包含其生平、朝代及精彩诗篇。">
    <meta name="keywords" content="王建,诗歌,生平">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">王建</h1>
                    <p class="card-text"><strong>朝代:</strong> 唐代</p>
                    <p class="card-text"><strong>生平:</strong> 王建（约767－831）字仲初，颍川（今河南许昌）人。家贫，“从军走马十三年”，居乡则“终日忧衣食”，四十岁以后，“白发初为吏”，沉沦于下僚，任县丞、司马之类，世称王司马。他写了大量的乐府，同情百姓疾苦，与张籍齐名。又写过宫词百首，在传统的宫怨之外，还广泛地描绘宫中风物，是研究唐代宫廷生活的重要材料。他写过一些小词，别具一格，《调笑令》，原题为“宫中调笑”，可见本是专门供君王开开玩笑的，王建却用来写宫中妇女的哀怨：“团扇，团扇，美人并来遮面。玉颜憔悴三年，谁复商量管弦？弦管，弦管，春草昭阳路断。”末句斩钉截铁，守望之情，跃然纸上。又如《江南三台》：“扬州池边小妇，长干市里商人，。三年不得消息，各自拜鬼求神。”纯是白描，别有情趣。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">七夕曲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">河边独自看星宿， 
夜织天丝难接续。 
抛梭振镊动明珰， 
为有秋期眠不足。 
遥愁今夜河水隔， 
龙驾车辕鹊填石。 
流苏翠帐星渚间， 
环珮无声灯寂寂。 
两情缠绵忽如故。 
复畏秋风生晓路。 
幸回郎意且斯须， 
一年中别今始初。 
明星未出少停车。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">七泉寺上方</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">长年好名山， 
本性今得从。 
回看尘迹遥， 
稍见麋鹿踪。 
老僧云中居， 
石门青重重。 
阴泉养成龟， 
古壁飞却龙。 
扫石礼新经， 
悬幡上高峰。 
日夕猿鸟合， 
觅食听山钟。 
将火寻远泉， 
煮茶傍寒松。 
晚随收药人， 
便宿南涧中。 
晨起冲露行， 
湿花枝茸茸。 
归依向禅师， 
愿作香火翁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上崔相公</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">枯桂衰兰一遍春， 
唯将道德定君臣。 
施行圣泽山川润， 
图画天文彩色新。 
开阁覆看祥瑞历， 
封名直进薜萝人。 
应怜老病无知己， 
自别溪中满鬓尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上张弘靖相公</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">传封三世尽河东， 
家占中条第一峰。 
旱岁天教作霖雨， 
明时帝用补山龙。 
草开旧路沙痕在， 
日照新池凤迹重。 
卑散自知霄汉隔， 
若为门下赐从容。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上李吉甫相公</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">圣朝齐贺说逢殷， 
霄汉无云日月真。 
金鼎调和天膳美， 
瑶池沐浴赐衣新。 
两河开地山川正， 
四海休兵造化仁。 
曾向山东为散吏， 
当今窦宪是贤臣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上李益庶子</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">紫烟楼阁碧纱亭， 
上界诗仙独自行。 
奇险驱回还寂寞， 
云山经用始鲜明。 
藕绡纹缕裁来滑， 
镜水波涛滤得清。 
昏思愿因秋露洗， 
幸容阶下礼先生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上杜元颖相公</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">学士金銮殿后居， 
天中行坐侍龙舆。 
承恩不许离床谢， 
密诏常教倚案书。 
马上唤遮红觜鸭， 
船头看钓赤鳞鱼。 
闲曹散吏无相识， 
犹记荆州拜谒初。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上武元衡相公</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">旌旗坐镇蜀江雄， 
帝命重开旧閤崇。 
褒贬唐书天历上， 
捧持尧日庆云中。 
孤情迥出鸾皇远， 
健思潜搜海岳空。 
长得萧何为国相， 
自西流水尽朝宗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上田仆射</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">一方新地隔河烟， 
曾接诸生听管弦。 
却忆去年寒食会， 
看花犹在水堂前。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上裴度舍人</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">小松双对凤池开， 
履迹衣香逼上台。 
天意皆从彩毫出， 
宸心尽向紫烟来。 
非时玉案呈宣旨， 
每日金阶谢赐回。 
仙侣何因记名姓， 
县丞头白走尘埃。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上阳宫</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">上阳花木不曾秋， 
洛水穿宫处处流。 
画阁红楼宫女笑， 
玉箫金管路人愁。 
幔城入涧橙花发， 
玉辇登山桂叶稠。 
曾读列仙王母传， 
九天未胜此中游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">东征行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">桐柏水西贼星落， 
枭雏夜飞林木恶。 
相国刻日波涛清， 
当朝自请东南征。 
舍人为宾侍郎副， 
晓觉蓬莱欠珮声。 
玉阶舞蹈谢旌节， 
生死向前山可穴。 
同时赐马并赐衣， 
御楼看带弓刀发。 
马前猛士三百人， 
金书左右红旗新。 
司庖常膳皆得对， 
好事将军封尔身。 
男儿生杀在手里， 
营门老将皆忧死。 
曈曈白日当南山， 
不立功名终不还。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">两头纤纤</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">两头纤纤青玉玦， 
半白半黑头上发。 
逼逼仆仆春冰裂， 
磊磊落落桃花结。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">主人故亭</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">主人昔专城， 
城南起高亭。 
贵与宾客游， 
工者夜不宁。 
酒食宴圃人， 
栽接望早成。 
经年使家僮， 
远道求异英。 
郡中暂闲暇， 
绕树引诸生。 
开泉浴山禽， 
为爱山中声。 
世间事难保， 
一日各徂征。 
死生不相及， 
花落实方荣。 
我来至此中， 
守吏非本名。 
重君昔为主， 
相与下马行。 
旧岛日日摧， 
池水不复清。 
岂无后人赏， 
所贵手自营。 
浇酒向所思， 
风起如有灵。 
此去不重来， 
重来伤我形。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">主人故池</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">高池高阁上连起， 
荷叶团团盖秋水。 
主人已远凉风生， 
旧客不来芙蓉死。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">九仙公主旧庄</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">仙居五里外门西， 
石路亲回御马蹄。 
天使来栽宫里树， 
罗衣自买院前溪。 
野牛行傍浇花井， 
本主分将灌药畦。 
楼上凤凰飞去后， 
白云红叶属山鸡。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">九日登丛台</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">平原池阁在谁家， 
双塔丛台野菊花。 
零落故宫无入路， 
西来涧水绕城斜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">乞竹</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">乞取池西三两竿， 
房前栽著病时看。 
亦知自惜难判割， 
犹胜横根引出栏。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">书赠旧浑二曹长</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">二年同在华清下， 
入县门中最近邻。 
替饮觥筹知户小， 
助成书屋见家贫。 
夜棋临散停分客， 
朝浴先回各送人。 
僮仆使来传语熟， 
至今行酒校殷勤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">于主簿厅看花</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">小叶稠枝粉压摧， 
暖风吹动鹤翎开。 
若无别事为留滞， 
应便抛家宿看来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">人家看花</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">年少狂疏逐君马， 
去来憔悴到京华。 
恨无闲地栽仙药， 
长傍人家看好花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">从元太守夏宴西楼</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">六月晨亦热， 
卑居多烦昏。 
五马游西城， 
几杖随朱轮。 
西楼临方塘， 
嘉木当华轩。 
凫鹥满中流， 
有酒复盈尊。 
山东地无山， 
平视大海垠。 
高风凉气来， 
灏景沈清源。 
青衿俨坐傍， 
礼容益敦敦。 
愿为颜氏徒， 
歌咏夫子门。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">从军后寄山中友人</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">爱仙无药住溪贫， 
脱却山衣事汉臣。 
夜半听鸡梳白发， 
天明走马入红尘。 
村童近去嫌腥食， 
野鹤高飞避俗人。 
劳动先生远相示， 
别来弓箭不离身。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">代故人新姬侍疾</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">双毂不回辙， 
子疾已在旁。 
侍坐长摇扇， 
迎医渐下床。 
新施箱中幔， 
未洗来时妆。 
奉君缠绵意， 
幸愿莫相忘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">伤堕水乌</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">一乌堕水百乌啼， 
相吊相号绕故堤。 
眼见行人车辗过， 
不妨同伴各东西。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">伤近者不见</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">离人隔中庭， 
幸不为远征。 
雕梁下有壁， 
闻语亦闻行。 
天涯尚寄信， 
此处不传情。 
君能并照水， 
形影自分明。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">伤邻家鹦鹉词</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">东家小女不惜钱， 
买得鹦鹉独自怜。 
自从死却家中女， 
无人更共鹦鹉语。 
十日不饮一滴浆， 
泪渍绿毛头似鼠。 
舌关哑咽畜哀怨， 
开笼放飞离人眼。 
短声亦绝翠臆翻， 
新墓崔嵬旧巢远。 
此禽有志女有灵， 
定为连理相并生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">伤韦令孔雀词</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">可怜孔雀初得时， 
美人为尔别开池。 
池边凤凰作伴侣， 
羌声鹦鹉无言语。 
雕笼玉架嫌不栖， 
夜夜思归向南舞。 
如今憔悴人见恶， 
万里更求新孔雀。 
热眠雨水饥拾虫， 
翠尾盘泥金彩落。 
多时人养不解飞， 
海山风黑何处归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">促刺词</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">促刺复促刺， 
水中无鱼山无石。 
少年虽嫁不得归， 
头白犹著父母衣。 
田边旧宅非所有， 
我身不及逐鸡飞。 
出门若有归死处， 
猛虎当衢向前去。 
百年不遣踏君门， 
在家谁唤为新妇。 
岂不见他邻舍娘， 
嫁来常在舅姑傍。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">元太守同游七泉寺</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">盘磴回廊古塔深， 
紫芝红药入云寻。 
晚吹箫管秋山里， 
引得弥猴出象林。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">元日早朝</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">大国礼乐备， 
万邦朝元正。 
东方色未动， 
冠剑门已盈。 
帝居在蓬莱， 
肃肃钟漏清。 
将军领羽林， 
持戟巡宫城。 
翠华皆宿陈， 
雪仗罗天兵。 
庭燎远煌煌， 
旗上日月明。 
圣人龙火衣， 
寝殿开璇扃。 
龙楼横紫烟， 
宫女天中行。 
六蕃倍位次， 
衣服各异形。 
举头看玉牌， 
不识宫殿名。 
左右雉扇开， 
蹈舞分满庭。 
朝服带金玉， 
珊珊相触声。 
泰阶备雅乐， 
九奏鸾凤鸣。 
裴回庆云中， 
竽磬寒铮铮。 
三公再献寿， 
上帝锡永贞。 
天明告四方， 
群后保太平。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">冬夜感怀</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">晚年恩爱少， 
耳目静于僧。 
竟夜不闻语， 
空房唯有灯。 
气嘘寒被湿， 
霜入破窗凝。 
断得人间事， 
长如此亦能。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">冬至后招于秀才</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">日近山红暖气新， 
一阳先入御沟春。 
闻闲立马重来此， 
沐浴明年称意身。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">凉州行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">凉州四边沙皓皓， 
汉家无人开旧道。 
边头州县尽胡兵， 
将军别筑防秋城。 
万里人家皆已没， 
年年旌节发西京。 
多来中国收妇女， 
一半生男为汉语。 
蕃人旧日不耕犁， 
相学如今种禾黍。 
驱羊亦著锦为衣， 
为惜毡裘防斗时。 
养蚕缲茧成匹帛， 
那堪绕帐作旌旗。 
城头山鸡鸣角角， 
洛阳家家学胡乐。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">初冬旅游</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">远投人宿趁房迟， 
僮仆伤寒马亦饥。 
为客悠悠十月尽， 
庄头栽竹已过时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">初到昭应呈同僚</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">白发初为吏， 
有惭年少郎。 
自知身上拙， 
不称世间忙。 
秋雨悬墙绿， 
暮山宫树黄。 
同官若容许， 
长借老僧房。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">初授太府丞言怀</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">除书亦下属微班， 
唤作官曹便不闲。 
检案事多关市井， 
听人言志在云山。 
病童唤著唯行慢， 
老马鞭多转放顽。 
此去仙宫无一里， 
遥看松树众家攀。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">别曲</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">毒蛇在肠疮满背， 
去年别家今别弟。 
马头对哭各东西， 
天边柳絮无根蒂。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">别李赞侍御</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">同受艰难骠骑营， 
半年中听揭枪声。 
草头送酒驱村乐， 
贼里看花著探兵。 
讲易工夫寻已圣， 
说诗门户别来情。 
荐书自入无消息， 
卖尽寒衣却出城。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">别杨校书</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">从军秣马十三年， 
白发营中听早蝉。 
故作老丞身不避， 
县名昭应管山泉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">别自栽小树</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">去年今日栽， 
临去见花开。 
好住守空院， 
夜间人不来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">别药栏</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">芍药丁香手里栽， 
临行一日绕千回。 
外人应怪难辞别， 
总是山中自取来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">励学</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">买地不肥实， 
其繁系耕凿。 
良田少锄理， 
兰焦香亦薄。 
勿以听者迷， 
故使宫徵错。 
谁言三岁童， 
还能分善恶。 
孜孜日求益， 
犹恐业未博。 
况我性顽蒙， 
复不勤修学。 
有如朝暮食， 
暂亏忧陨获。 
若使无六经， 
贤愚何所托。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">北邙行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">北邙山头少闲土， 
尽是洛阳人旧墓。 
旧墓人家归葬多， 
堆著黄金无买处。 
天涯悠悠葬日促， 
冈坂崎岖不停毂。 
高张素幕绕铭旌， 
夜唱挽歌山下宿。 
洛阳城北复城东， 
魂车祖马长相逢。 
车辙广若长安路， 
蒿草少于松柏树。 
涧底盘陀石渐稀， 
尽向坟前作羊虎。 
谁家石碑文字灭， 
后人重取书年月。 
朝朝车马送葬回， 
还起大宅与高台。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">十五夜望月寄杜郎中</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建, 中秋</p>
                                <pre class="card-text">中庭地白树栖鸦， 
冷露无声湿桂花。 
今夜月明人尽望， 
不知秋思落谁家？</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">华岳庙二首</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">女巫遮客买神盘， 
争取琵琶庙里弹。 
闻有马蹄生拍树， 
路人来去向南看。 
自移西岳门长锁， 
一个行人一遍开。 
上庙参天今见在， 
夜头风起觉神来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">华清宫前柳</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">杨柳宫前忽地春， 
在先惊动探春人。 
晓来唯欠骊山雨， 
洗却枝头绿上尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">华清宫感旧</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">尘到朝元边使急， 
千官夜发六龙回。 
辇前月照罗衫泪， 
马上风吹蜡烛灰。 
公主妆楼金锁涩， 
贵妃汤殿玉莲开。 
有时云外闻天乐， 
知是先皇沐浴来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南中</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">天南多鸟声， 
州县半无城。 
野市依蛮姓， 
山村逐水名。 
瘴烟沙上起， 
阴火雨中生。 
独有求珠客， 
年年入海行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南涧</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">野桂香满溪， 
石莎寒覆水。 
爱此南涧头， 
终日湲潺里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">原上新居十三首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">新占原头地， 
本无山可归。 
荒藤生叶晚， 
老杏著花稀。 
厨舍近泥灶， 
家人初饱薇。 
弟兄今四散， 
何日更相依。 
一家榆柳新， 
四面远无邻。 
人少愁闻病， 
庄孤幸得贫。 
耕牛长愿饱， 
樵仆每怜勤。 
终日忧衣食， 
何由脱此身。 
长安无旧识， 
百里是天涯。 
寂寞思逢客， 
荒凉喜见花。 
访僧求贱药， 
将马中豪家。 
乍得新蔬菜， 
朝盘忽觉奢。 
鸡鸣村舍遥， 
花发亦萧条。 
野竹初生笋， 
溪田未得苗。 
家贫僮仆瘦， 
春冷菜蔬焦。 
甘分长如此， 
无名在圣朝。 
春来梨枣尽， 
啼哭小儿饥。 
邻富鸡常去， 
庄贫客渐稀。 
借牛耕地晚， 
卖树纳钱迟。 
墙下当官路， 
依山补竹篱。 
自扫一间房， 
唯铺独卧床。 
野羹溪菜滑， 
山纸水苔香。 
陈药初和白， 
新经未入黄。 
近来心力少， 
休读养生方。 
拟作读经人， 
空房置净巾。 
锁茶藤箧密， 
曝药竹床新。 
老病应随业， 
因缘不离身。 
焚香向居士， 
无计出诸尘。 
移家近住村， 
贫苦自安存。 
细问梨果植， 
远求花药根。 
倩人开废井， 
趁犊入新园。 
长爱当山立， 
黄昏不闭门。 
和暖绕林行， 
新贫足喜声。 
扫渠忧竹旱， 
浇地引兰生。 
山客凭栽树， 
家僮使入城。 
门前粉壁上， 
书著县官名。 
住处钟鼓外， 
免争当路桥。 
身闲时却困， 
儿病可来娇。 
鸡睡日阳暖， 
蜂狂花艳烧。 
长安足门户， 
叠叠看登朝。 
近来年纪到， 
世事总无心。 
古碣凭人拓， 
闲诗任客吟。 
送经还野苑， 
移石入幽林。 
谷口春风恶， 
梨花盖地深。 
懒更学诸馀， 
林中扫地居。 
腻衣穿不洗， 
白发短慵梳。 
苦相常多泪， 
劳生自悟虚。 
闲行人事绝， 
亲故亦无书。 
住处去山近， 
傍园麋鹿行。 
野桑穿井长， 
荒竹过墙生。 
新识邻里面， 
未谙村社情。 
石田无力及， 
贱赁与人耕。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">去妇</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">新妇去年胼手足， 
衣不暇缝蚕废簇。 
白头使我忧家事， 
还如夜里烧残烛。 
当初为取傍人语， 
岂道如今自辛苦。 
在时纵嫌织绢迟， 
有丝不上邻家机。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">县丞厅即事</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">宫殿半山上， 
人家高下居。 
古厅眠受魇， 
老吏语多虚。 
雨水洗荒竹， 
溪沙填废渠。 
圣朝收外府， 
皆自九天除。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">古从军</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">汉家逐单于， 
日没处河曲。 
浮云道旁起， 
行子车下宿。 
枪城围鼓角， 
毡帐依山谷。 
马上悬壶浆， 
刀头分颊肉。 
来时高堂上， 
父母亲结束。 
回面不见家， 
风吹破衣服。 
金疮在肢节， 
相与拔箭镞。 
闻道西凉州， 
家家妇女哭。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">古宫怨</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">乳乌哑哑飞复啼， 
城头晨夕宫中栖。 
吴王别殿绕江水， 
后宫不开美人死。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">古谣</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">一东一西垄头水， 
一聚一散天边霞。 
一来一去道上客， 
一颠一倒池中麻。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">句</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">单于不向南牧马， 
席萁遍满天山下。 
却公不易胜， 
莫著外家欺。 
锦江诗弟子， 
时寄五花笺。 
花烧落第眼， 
雨破到家程。 
一朝金凤庭前下， 
当是虚皇诏沈曦。 
宣城四面水茫茫， 
草盖江城竹夹墙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">同于汝锡游降圣观</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">秦时桃树满山坡， 
骑鹿先生降大罗。 
路尽溪头逢地少， 
门连内里见天多。 
荒泉坏简朱砂暗， 
古塔残经篆字讹。 
闻说开元斋醮日， 
晓移行漏帝亲过。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">同于汝锡赏白牡丹</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">晓日花初吐， 
春寒白未凝。 
月光裁不得， 
苏合点难胜。 
柔腻于云叶， 
新鲜掩鹤膺。 
统心黄倒晕， 
侧茎紫重棱。 
乍敛看如睡， 
初开问欲应。 
并香幽蕙死， 
比艳美人憎。 
价数千金贵， 
形相两眼疼。 
自知颜色好， 
愁被彩光凌。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">听琴</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">无事此身离白云， 
松风溪水不曾闻。 
至心听著仙翁引， 
今看青山围绕君。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">听雨</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">半夜思家睡里愁， 
雨声落落屋檐头。 
照泥星出依前黑， 
淹烂庭花不肯休。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和元郎中从八月十二至十五夜玩……</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">半秋初入中旬夜， 
已向阶前守月明。 
从未圆时看却好， 
一分分见傍轮生。 
乱云遮却台东月， 
不许教依次第看。 
莫为诗家先见镜， 
被他笼与作艰难。 
今夜月明胜昨夜， 
新添桂树近东枝。 
立多地湿舁床坐， 
看过墙西寸寸迟。 
月似圆来色渐凝， 
玉盆盛水欲侵棱。 
夜深尽放家人睡， 
直到天明不炷灯。 
合望月时常望月， 
分明不得似今年。 
仰头五夜风中立， 
从未圆时直到圆。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和少府崔卿微雪早朝</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">蓬莱春雪晓犹残， 
点地成花绕百官。 
已傍祥鸾迷殿角， 
还穿瑞草入袍襕。 
无多白玉阶前湿， 
积渐青松叶上干。 
粉画南山棱郭出， 
初晴一半隔云看。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和武门下伤韦令孔雀</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">孤号秋阁阴， 
韦令在时禽。 
觅伴海山黑， 
思乡橘柚深。 
举头闻旧曲， 
顾尾惜残金。 
憔悴不飞去， 
重君池上心。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和胡将军寓直</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">宫鸦栖定禁枪攒， 
楼殿深严月色寒。 
进状直穿金戟槊， 
探更先傍玉钩栏。 
漏传五点班初合， 
鼓动三声仗已端。 
遥见正南宣不坐， 
新栽松树唤人看。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和蒋学士新授章服</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">五色箱中绛服春， 
笏花成就白鱼新。 
看宣赐处惊回眼， 
著谢恩时便称身。 
瑞草唯承天上露， 
红鸾不受世间尘。 
翰林同贺文章出， 
惊动茫茫下界人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和裴相公道中赠别张相公</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">云间双凤鸣， 
一去一归城。 
鞍马朝天色， 
封章恋阙情。 
日临宫树高， 
烟盖沙草平。 
会当戎事息， 
联影绕池行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和钱舍人水植诗</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">盆里盛野泉， 
晚鲜幽更好。 
初活草根浮， 
重生荷叶小。 
多时水马出， 
尽日蜻蜓绕。 
朝早独来看， 
冷星沈碧晓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和门下武相公春晓闻莺</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">侵黑行飞一两声， 
春寒啭小未分明。 
若教更解诸余语， 
应向宫花不惜情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">哭孟东野二首</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">吟损秋天月不明， 
兰无香气鹤无声。 
自从东野先生死， 
侧近云山得散行。 
老松临死不生枝， 
东野先生早哭儿。 
但是洛阳城里客， 
家传一本杏殇诗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">唐昌观玉蕊花</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">一树笼:玉刻成， 
飘廊点地色轻轻。 
女冠夜觅香来处， 
唯见阶前碎月明。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">喻时</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">去者如弊帷， 
来者如新衣。 
鲜华非久长， 
色落还弃遗。 
讵知行者夭， 
岂悟壮者衰。 
区区未死间， 
回面相是非。 
好闻苦不乐， 
好视忽生疵。 
乃明万物情， 
皆逐人心移。 
古今尽如此， 
达士将何为。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">四望驿松</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">当初北涧别， 
直至此庭中。 
何意闻鞞耳， 
听君枝上风。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">园果</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">雨中梨果病， 
每树无数个。 
小儿出入看， 
一半鸟啄破。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">坏屋</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">官家有坏屋， 
居者愿离得。 
苟或幸其迁， 
回循任倾侧。 
若当君子住， 
一日还修饰。 
必使换榱楹， 
先须木端直。 
永令雀与鼠， 
无处求栖息。 
坚固传后人， 
从今勉劳力。 
以兹喻臣下， 
亦可成邦国。 
虽曰愚者词， 
将来幸无惑。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">垄头水</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">垄水何年垄头别， 
不在山中亦呜咽。 
征人塞耳马不行， 
未到垄头闻水声。 
谓是西流入蒲海， 
还闻北去绕龙城。 
垄东垄西多屈曲， 
野麋饮水长簇簇。 
胡兵夜回水旁住， 
忆著来时磨剑处。 
向前无井复无泉， 
放马回看垄头树。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">塞上</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">漫漫复凄凄， 
黄沙暮渐迷。 
人当故乡立， 
马过旧营嘶。 
断雁逢冰碛， 
回军占雪溪。 
夜来山下哭， 
应是送降奚。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">塞上梅</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">天山路傍一株梅， 
年年花发黄云下。 
昭君已殁汉使回， 
前后征人惟系马。 
日夜风吹满陇头， 
还随陇水东西流。 
此花若近长安路， 
九衢年少无攀处。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">塞上逢故人</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">百战一身在， 
相逢白发生。 
何时得乡信， 
每日算归程。 
走马登寒垄， 
驱羊入废城。 
羌笳三两曲， 
人醉海西营。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">外按</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">夹城门向野田开， 
白鹿非时出洞来。 
日暮秦陵尘土起， 
从东外按使初回。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜看扬州市</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">夜市千灯照碧云， 
高楼红袖客纷纷。 
如今不似时平日， 
犹自笙歌彻晓闻。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜看美人宫棋</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">宫棋布局不依经， 
黑白分明子数停。 
巡拾玉沙天汉晓， 
犹残织女两三星。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜闻子规</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">子规啼不歇， 
到晓口应穿。 
况是不眠夜， 
声声在耳边。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">太和公主和蕃</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">塞黑云黄欲渡河， 
风沙眯眼雪相和。 
琵琶泪湿行声小， 
断得人肠不在多。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">失钗怨</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">贫女铜钗惜于玉， 
失却来寻一日哭。 
嫁时女伴与作妆， 
头戴此钗如凤凰。 
双杯行酒六亲喜， 
我家新妇宜拜堂。 
镜中乍无失髻样， 
初起犹疑在床上。 
高楼翠钿飘舞尘， 
明日从头一遍新。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉同曾郎中题石瓮寺得嵌韵</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">寺门连内绕丹岩， 
下界云开数过帆。 
遥指上皇翻曲处， 
百官题字满西嵌。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宋氏五女</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">五女誓终养， 
贞孝内自持。 
兔丝自萦纡， 
不上青松枝。 
晨昏在亲傍， 
闲则读书诗。 
自得圣人心， 
不因儒者知。 
少年绝音华， 
贵绝父母词。 
素钗垂两髦， 
短窄古时衣。 
行成闻四方， 
征诏环珮随。 
同时入皇宫， 
联影步玉墀。 
乡中尚其风， 
重为修茅茨。 
圣朝有良史， 
将此为女师。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宛转曲</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">宛宛转转胜上纱， 
红红绿绿苑中花。 
纷纷泊泊夜飞鸦， 
寂寂寞寞离人家。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宫中三台</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 唐代, 王建</p>
                                <pre class="card-text">鱼藻池边射鸭， 
芙蓉帐里看花。 
日色赭袍相似， 
不着红鸾扇遮。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宫人斜</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">未央墙西青草路， 
宫人斜里红妆墓。 
一边载出一边来， 
更衣不减寻常数。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宫前早春</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">酒幔高楼一百家， 
宫前杨柳寺前花。 
内园分得温汤水， 
二月中旬已进瓜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宿长安县后斋</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">新向金阶奏罢兵， 
长安县里绕池行。 
喜欢得伴山僧宿， 
看雪吟诗直到明。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄上韩愈侍郎</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">重登大学领儒流， 
学浪词锋压九州。 
不以雄名疏野贱， 
唯将直气折王侯。 
咏伤松桂青山瘦， 
取尽珠玑碧海愁。 
叙述异篇经总别， 
鞭驱险句最先投。 
碑文合遣贞魂谢， 
史笔应令谄骨羞。 
清俸探将还酒债， 
黄金旋得起书楼。 
参来拟设官人礼， 
朝退多逢月阁游。 
见说云泉求住处， 
若无知荐一生休。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄分司张郎中</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">一别京华年岁久， 
卷中多见岭南诗。 
声名已压众人上， 
愁思未平双鬓知。 
江郡迁移犹远地， 
仙官荣宠是分司。 
青天白日当头上， 
会有求闲不得时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄刘蕡问疾</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">年少病多应为酒， 
谁家将息过今春。 
赊来半夏重熏尽， 
投著山中旧主人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄同州田长史</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">除听好语耳常聋， 
不见诗人眼底空。 
莫怪出城为长史， 
总缘山在白云中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄崔列中丞</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">火山无冷地， 
浊流无清源。 
人生在艰世， 
何处避谗言。 
诸侯镇九州， 
天子开四门。 
尚有忠义士， 
不得申其冤。 
嘉木移远植， 
为我当行轩。 
君子居要途， 
易失主人恩。 
我爱古人道， 
师君直且温。 
贪泉誓不饮， 
邪路誓不奔。 
如何非冈坂， 
故使车轮翻。 
妓妾随他人， 
家事幸获存。 
当时门前客， 
默默空冤烦。 
从今遇明代， 
善恶亦须论。 
莫以曾见疑， 
直道遂不敦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄广文张博士</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">春明门外作卑官， 
病友经年不得看。 
莫道长安近于日， 
升天却易到城难。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄旧山僧</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">因依老宿发心初， 
半学修心半读书。 
雪后每常同席卧， 
花时未省两山居。 
猎人箭底求伤雁， 
钓户竿头乞活鱼。 
一向风尘取烦恼， 
不知衰病日难除。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄李益少监兼送张实游幽州</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">大雅废已久， 
人伦失其常。 
天若不生君， 
谁复为文纲。 
迷者得道路， 
溺者遇舟航。 
国风人已变， 
山泽增辉光。 
星辰有其位， 
岂合离帝傍。 
贤人既遐征， 
凤鸟安来翔。 
少小慕高名， 
所念隔山冈。 
集卷新纸封， 
每读常焚香。 
古来难自达， 
取鉴在贤良。 
未为知音故， 
徒恨名不彰。 
谅无金石坚， 
性命岂能长。 
常恐一世中， 
不上君子堂。 
伟哉清河子， 
少年志坚强。 
箧中有素文， 
千里求发扬。 
自顾音韵乖， 
无因合宫商。 
幸君达精诚， 
为我求回章。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄杜侍御</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">何须服药觅升天， 
粉阁为郎即是仙。 
买宅但幽从索价， 
栽松取活不争钱。 
退朝寺里寻荒塔， 
经宿城南看野泉。 
道气清凝分晓爽， 
诗情冷瘦滴秋鲜。 
学通儒释三千卷， 
身拥旌旗二十年。 
春巷偶过同户饮， 
暖窗时与对床眠。 
破除心力缘书癖， 
伤瘦花枝为酒颠。 
今日总来归圣代， 
丈人先达幸相怜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄杨十二秘书</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">初移古寺正南方， 
静是浮山远是庄。 
人定犹行背街鼓， 
月高还去打僧房。 
新诗欲写中朝满， 
旧卷常抄外国将。 
闲出天门醉骑马， 
可怜蓬阁秘书郎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄汴州令狐相公</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">三军江口拥双旌， 
虎帐长开自教兵。 
机锁恶徒狂寇尽， 
恩驱老将壮心生。 
水门向晚茶商闹， 
桥市通宵酒客行。 
秋日梁王池阁好， 
新歌散入管弦声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄画松僧</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">天香寺里古松僧， 
不画枯松落石层。 
最爱临江两三树， 
水禽栖处解无藤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄蜀中薛涛校书</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">万里桥边女校书， 
枇杷花里闭门居。 
扫眉才子于今少， 
管领春风总不如。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄贺田侍中东平功成</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">使回高品满城传， 
亲见沂公在阵前。 
百里旗幡冲即断， 
两重衣甲射皆穿。 
探知点检兵应怯， 
算得新移栅未坚。 
营被数惊乘势破， 
将经频败遂生全。 
密招残寇防人觉， 
遥斩元凶恐自专。 
首让诸军无敢近， 
功归部曲不争先。 
开通州县斜连海， 
交割山河直到燕。 
战马散驱还逐草， 
肉牛齐散却耕田。 
府中独拜将军贵， 
门下兼分宰相权。 
唐史上头功第一， 
春风双节好朝天。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄贾岛</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">尽日吟诗坐忍饥， 
万人中觅似君稀。 
僮眠冷榻朝犹卧。 
驴放秋田夜不归。 
傍暖旋收红落叶， 
觉寒犹著旧生衣。 
曲江池畔时时到， 
为爱鸬鹚雨后飞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄远曲</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">美人别来无处所， 
巫山月明湘江雨。 
千回相见不分明， 
井底看星梦中语。 
两心相对尚难知， 
何况万里不相疑。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄韦谏议</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">百年看似暂时间， 
头白求官亦未闲。 
独有龙门韦谏议， 
三征不起恋青山。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寒食</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">田舍清明日， 
家家出火迟。 
白衫眠古巷， 
红索搭高枝。 
纱带生难结， 
铜钗重欲垂。 
斩新衣踏尽， 
还似去年时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寒食忆归</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">京中曹局无多事， 
寒食贫儿要在家。 
遮莫杏园胜别处， 
亦须归看傍村花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寒食日看花</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">早入公门到夜归， 
不因寒食少闲时。 
颠狂绕树猿离锁， 
跳踯缘冈马断羁。 
酒污衣裳从客笑， 
醉饶言语觅花知。 
老来自喜身无事， 
仰面西园得咏诗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寒食行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">寒食家家出古城， 
老人看屋少年行。 
丘垄年年无旧道， 
车徒散行入衰草。 
牧儿驱牛下冢头， 
畏有家人来洒扫。 
远人无坟水头祭， 
还引妇姑望乡拜。 
三日无火烧纸钱， 
纸钱那得到黄泉。 
但看垄上无新土， 
此中白骨应无主。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">对酒</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">为病比来浑断绝， 
缘花不免却知闻。 
从来事事关身少， 
主领春风只在君。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寻李山人不遇</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">山客长须少在时， 
溪中放鹤洞中棋。 
生金有气寻还远， 
仙药成窠见即移。 
莫为无家陪寺食， 
应缘将米寄人炊。 
从头石上留名去， 
独向南峰问老师。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寻橦歌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">人间百戏皆可学， 
寻橦不比诸馀乐。 
重梳短髻下金钿， 
红帽青巾各一边。 
身轻足捷胜男子， 
绕竿四面争先缘。 
习多倚附欹竿滑， 
上下蹁跹皆著袜。 
翻身垂颈欲落地， 
却住把腰初似歇。 
大竿百夫擎不起， 
袅袅半在青云里。 
纤腰女儿不动容， 
戴行直舞一曲终。 
回头但觉人眼见， 
矜难恐畏天无风。 
险中更险何曾失， 
山鼠悬头猿挂膝。 
小垂一手当舞盘， 
斜惨双蛾看落日。 
斯须改变曲解新， 
贵欲欢他平地人。 
散时满面生颜色， 
行步依前无气力。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寻补阙旧宅</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">知得清名二十年， 
登山上坂乞新篇。 
除书近拜侍臣去， 
空院鸟啼风竹前。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">射虎行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">自去射虎得虎归， 
官差射虎得虎迟。 
独行以死当虎命， 
两人因疑终不定。 
朝朝暮暮空手回， 
山下绿苗成道径。 
远立不敢污箭镞， 
闻死还来分虎肉。 
惜留猛虎著深山， 
射杀恐畏终身闲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">将归故山留别杜侍御</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">有川不得涉， 
有路不得行。 
沈沈百忧中， 
一日如一生。 
错来干诸侯， 
石田废春耕。 
虎戟卫重门， 
何因达中诚。 
日月俱照辉， 
山川异阴晴。 
如何百里间， 
开目不见明。 
我今归故山， 
誓与草木并。 
愿君去丘坂， 
长使道路平。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">小松</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">小松初数尺， 
未有直生枝。 
闲即傍边立， 
看多长却迟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山中寄及第故人</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">长长南山松， 
短短北涧杨。 
俱承日月照， 
幸免斤斧伤。 
去年与子别， 
诚言暂还乡。 
如何弃我去， 
天路忽腾骧。 
谁谓有双目， 
识貌不识肠。 
岂知心内乖， 
著我薜萝裳。 
寻君向前事， 
不叹今异翔。 
往往空室中， 
寤寐说珪璋。 
十年居此溪， 
松桂日苍苍。 
自从无佳人， 
山中不辉光。 
尽弃所留药， 
亦焚旧草堂。 
还君誓已书， 
归我学仙方。 
既为参与辰， 
各愿不相望。 
始终名利途， 
慎勿罹咎殃。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山居</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">屋在瀑泉西， 
茅檐下有溪。 
闭门留野鹿， 
分食养山鸡。 
桂熟长收子， 
兰生不作畦。 
初开洞中路， 
深处转松梯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山店</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">登登石路何时尽， 
决决溪泉到处闻。 
风动叶声山犬吠， 
一家松火隔秋云。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">岁晚自感</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">人皆欲得长年少， 
无那排门白发催。 
一向破除愁不尽， 
百方回避老须来。 
草堂未办终须置， 
松树难成亦且栽。 
沥酒愿从今日后， 
更逢二十度花开。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">幽州送申稷评事归平卢</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">行子绕天北， 
山高塞复深。 
升堂展客礼， 
临水濯缨襟。 
驱驰戎地马， 
聚散林间禽。 
一杯泻东流， 
各愿无异心。 
蓟亭虽苦寒， 
春夕勿重衾。 
从军任白头， 
莫卖故山岑。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">废寺</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">废寺乱来为县驿， 
荒松老柏不生烟。 
空廊屋漏画僧尽， 
梁上犹书天宝年。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">开池得古钗</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">美人开池北堂下， 
拾得宝钗金未化。 
凤凰半在双股齐， 
钿花落处生黄泥。 
当时堕地觅不得， 
暗想窗中还夜啼。 
可知将来对夫婿， 
镜前学梳古时髻。 
莫言至死亦不遗， 
还似前人初得时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">归山庄</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">长安寄食半年余， 
重向人边乞荐书。 
山路独归冲夜雪， 
落斜骑马避柴车。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">归昭应留别城中</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">喜得近京城， 
官卑意亦荣。 
并床欢未定， 
离室思还生。 
计拙偷闲住， 
经过买日行。 
如无自来分， 
一驿是遥程。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">当窗织</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">叹息复叹息， 
园中有枣行人食。 
贫家女为富家织。 
翁母隔墙不得力。 
水寒手涩丝脆断， 
续来续去心肠烂。 
草虫促促机下啼， 
两日催成一匹半。 
输官上顶有零落， 
姑未得衣身不著。 
当窗却羡青楼倡， 
十指不动衣盈箱。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">御猎</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">青山直绕凤城头， 
浐水斜分入御沟。 
新教内人唯射鸭， 
长随天子苑东游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">思远人</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">妾思常悬悬， 
君行复绵绵。 
征途向何处， 
碧海与青天。 
岁久自有念， 
谁令长在边。 
少年若不归， 
兰室如黄泉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">惜欢</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">当欢须且欢， 
过后买应难。 
岁去停灯守， 
花开把火看。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">戏酬卢秘书</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">芸香阁里人， 
采摘御园春。 
取此和仙药， 
犹治老病身。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">戴胜词</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">戴胜谁与尔为名， 
木中作窠墙上鸣。 
声声催我急种谷， 
人家向田不归宿。 
紫冠采采褐羽斑， 
衔得蜻蜓飞过屋。 
可怜白鹭满绿池， 
不如戴胜知天时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">扬州寻张籍不见</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">别后知君在楚城， 
扬州寺里觅君名。 
西江水阔吴山远， 
却打船头向北行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">捣衣曲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">月明中庭捣衣石， 
掩帷下堂来捣帛。 
妇姑相对神力生， 
双揎白腕调杵声。 
高楼敲玉节会成， 
家家不睡皆起听。 
秋天丁丁复冻冻， 
玉钗低昂衣带动。 
夜深月落冷如刀， 
湿著一双纤手痛。 
回编易裂看生熟， 
鸳鸯纹成水波曲。 
重烧熨斗帖两头， 
与郎裁作迎寒裘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">故梁国公主池亭</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">平阳池馆枕秦川， 
门锁南山一朵烟。 
素柰花开西子面， 
绿榆枝散沈郎钱。 
装檐玳瑁随风落， 
傍岸逐暖眠。 
寂寞空馀歌舞地， 
玉箫声绝凤归天。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">斜路行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">世间娶容非娶妇， 
中庭牡丹胜松树。 
九衢大道人不行， 
走马奔车逐斜路。 
斜路行熟直路荒， 
东西岂是横太行。 
南楼弹弦北户舞， 
行人到此多回徨。 
头白如丝面如茧， 
亦学少年行不返。 
纵令自解思故乡， 
轮折蹄穿白日晚。 
谁将古曲换斜音， 
回取行人斜路心。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">新修道居</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">世间无所入， 
学道处新成。 
两面有山色， 
六时闻磬声。 
闲加经遍数， 
老爱字分明。 
若得离烦恼， 
焚香过一生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">新嫁娘词·其一</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">邻家人未识， 
床上坐堆堆。 
郎来傍门户， 
满口索钱财。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">新嫁娘词·其三</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">三日入厨下， 
洗手作羹汤。 
未谙姑食性， 
先遣小姑尝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">新嫁娘词·其二</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">锦幛两边横， 
遮掩侍娘行。 
遣郎铺簟席， 
相并拜亲情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">新开望山处</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">新开望山处， 
今朝减病眠。 
应移千里道， 
犹自数峰偏。 
故欲遮春巷， 
还来绕暮天。 
老夫行步弱， 
免到寺门前。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">新授戒尼师</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">新短方裙叠作棱， 
听钟洗钵绕青蝇。 
自知戒相分明后， 
先出坛场礼大僧。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">新晴</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">夏夜新晴星校少， 
雨收残水入天河。 
檐前熟著衣裳坐， 
风冷浑无扑火蛾。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">旧宫人</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">先帝旧宫宫女在， 
乱丝犹挂凤凰钗。 
霓裳法曲浑抛却， 
独自花间扫玉阶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">早发汾南</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">桥上车马发， 
桥南烟树开。 
青山斜不断， 
迢递故乡来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">早发金堤驿</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">虫声四野合， 
月色满城白。 
家家闭户眠， 
行人发孤驿。 
离家尚苦热， 
衣服唯轻绤。 
时节忽复迁， 
秋风彻经脉。 
人睡落堑辙， 
马惊入芦荻。 
慰远时问程， 
惊昏忽摇策。 
从军岂云乐， 
忧患常萦积。 
唯愿在贫家， 
团圆过朝夕。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">早春书情</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">渐老风光不著人， 
花溪柳陌早逢春。 
近来行到门前少， 
趁暖闲眠似病人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">早春病中</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">日日春风阶下起， 
不吹光彩上寒株。 
师教绛服禳衰月， 
妻许青衣侍病夫。 
健羡人家多力子， 
祈求道士有神符。 
世间方法从谁问， 
卧处还看药草图。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">早登西禅寺阁</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">上方台殿第三层， 
朝壁红窗日气凝。 
烟雾开时分远寺， 
山川晴处见崇陵。 
沙湾漾水图新粉， 
绿野荒阡晕色缯。 
莫说城南月灯阁， 
自诸楼看总难胜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">早秋过龙武李将军书斋</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">高树蝉声秋巷里， 
朱门冷静似闲居。 
重装墨画数茎竹， 
长著香薰一架书。 
语笑侍儿知礼数， 
吟哦野客任狂疏。 
就中爱读英雄传， 
欲立功勋恐不如。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">早起</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">回灯正衣裳， 
出户星未稀。 
堂前候姑起， 
环珮生晨辉。 
暗池光幂历， 
密树花葳蕤。 
九城钟漏绝， 
遥听直郎归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春去曲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">春已去， 
花亦不知春去处。 
缘冈绕涧却归来， 
百回看著无花树。 
就中一夜东风恶， 
收红拾紫无遗落。 
老夫不比少年儿， 
不中数与春别离。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春意二首</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">去日丁宁别， 
情知寒食归。 
缘逢好天气， 
教熨看花衣。 
谁是杏园主， 
一枝临古岐。 
从伤早春意， 
乞取欲开枝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春日五门西望</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">百官朝下五门西。 
尘起春风过玉堤。 
黄帕盖鞍呈了马， 
红罗系项斗回鸡。 
馆松枝重墙头出， 
御柳条长水面齐。 
唯有教坊南草绿， 
古苔阴地冷凄凄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春来曲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">春欲来， 
每日望春门早开。 
黄衫白马带尘土， 
逢著探春人却回。 
御堤内园晓过急， 
九衢大宅家家入。 
青帝少女染桃花， 
露妆初出红犹湿。 
光风暾暾蝶宛宛， 
绕树气匝枝柯软。 
可怜寒食街中郎， 
早起著得单衣裳。 
少年即见春好处， 
似我白头无好树。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春燕词</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">新燕新燕何不定， 
东家绿池西家井。 
飞鸣当户影悠扬， 
一绕檐头一绕梁。 
黄姑说向新妇女， 
去年堕子污衣箱。 
已能辞山复过海， 
幸我堂前故巢在。 
求食慎勿爱高飞， 
空中饥鸢为尔害。 
辛勤作窠在画梁， 
愿得年年主人富。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春词</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">红烟满户日照梁， 
天丝软弱虫飞扬。 
菱花霍霍绕帷光， 
美人对镜著衣裳。 
庭中并种相思树， 
夜夜还栖双凤凰。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">昭应官舍</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">绕厅春草合， 
知道县家闲。 
行见雨遮院， 
卧看人上山。 
避风新浴后， 
请假未醒间。 
朝客轻卑吏， 
从他不往还。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">昭应官舍书事</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">县在华清宫北面， 
晓看楼殿正相当。 
庆云出处依时报， 
御果呈来每度尝。 
腊月近汤泉不冻， 
夏天临渭屋多凉。 
两衙早被官拘束， 
登阁巡溪亦属忙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">昭应李郎中见贻佳作次韵奉酬</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">窗户风凉四面开， 
陶公爱晚上高台。 
中庭不热青山入， 
野水初晴白鸟来。 
精思道心缘境熟， 
粗疏文字见诗回。 
诸生围绕新篇读， 
玉阙仙官少此才。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">晓思</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">晓气生绿水， 
春条露霏霏。 
林间栖鸟散， 
远念征人起。 
幽花宿含彩， 
早蝶寒弄翅。 
君行非晨风， 
讵能从门至。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">晓望华清宫</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">晓来楼阁更鲜明， 
日出阑干见鹿行。 
武帝自知身不死， 
看修玉殿号长生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">晚秋病中</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">万事风吹过耳轮， 
贫儿活计亦曾闻。 
偶逢新语书红叶， 
难得闲人话白云。 
霜下野花浑著地， 
寒来溪鸟不成群。 
病多体痛无心力， 
更被头边药气熏。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">晚蝶</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">粉翅嫩如水， 
绕砌乍依风。 
日高出露解， 
飞入菊花中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望夫石</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">望夫处， 
江悠悠。 
化为石， 
不回头。 
上头日日风复雨， 
行人归来石应语。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望定州寺</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">回看佛阁青山半， 
三四年前到上头。 
省得老僧留不住， 
重寻更可有因由。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">朝天词十首寄上魏博田侍中</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">山川初展国图宽， 
未识龙颜坐不安。 
风动白髯旌节下， 
过时天子御楼看。 
相感君臣总泪流， 
恩深舞蹈不知休。 
初从战地来无物， 
唯奏新添十八州。 
催修水殿宴沂公， 
与别诸侯总不同。 
隔月太常先习乐， 
金书牌纛彩云中。 
无人敢夺在先筹， 
天子门边送与球。 
遥索彩箱新样锦， 
内人舁出马前头。 
御马牵来亲自试， 
珠球到处玉蹄知。 
殿头宣赐连催上， 
未解红缨不敢骑。 
老作三公经献寿， 
临时犹自语差池。 
私从班里来长跪， 
捧上金杯便合仪。 
四海无波乞放闲， 
三封手疏犯龙颜。 
他时若有边尘动， 
不待天书自出山。 
胡马悠悠未尽归， 
玉关犹隔吐蕃旗。 
老臣一表求高卧， 
边事从今欲问谁。 
威容难画改频频， 
眉目分毫恐不真。 
有诏别图书阁上， 
先教粉本定风神。 
重赐弓刀内宴回， 
看人城外满楼台。 
君臣不作多时别， 
收尽边旗当日来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">未央风</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">五更先起玉阶东， 
渐入千门万户中。 
总向高楼吹舞曲， 
秋风还不及春风。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杂曲歌辞·宫中调笑</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">团扇， 
团扇， 
美人病来遮面。 
玉颜憔悴三年， 
谁复商量管弦。 
弦管， 
弦管， 
春草昭阳路断。 
胡蝶， 
胡蝶， 
飞上金花枝叶。 
君前对舞春风， 
百叶桃花树红。 
红树， 
红树， 
燕语莺啼日暮。 
罗袖， 
罗袖， 
暗舞春风依旧。 
遥看歌舞玉楼， 
好日新妆坐愁。 
愁坐， 
愁坐， 
一世虚生虚过。 
杨柳， 
杨柳， 
日暮白沙渡口。 
船头江水茫茫， 
商人少妇断肠。 
肠断， 
肠断， 
鹧鸪夜飞失伴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杂曲歌辞·江南三台四首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">扬州桥边小妇， 
长干市里商人。 
三年不得消息， 
各自拜鬼求神。 
青草湖边草色， 
飞猿岭上猿声。 
万里三湘客到， 
有风有雨人行。 
树头花落花开， 
道上人去人来。 
朝愁暮愁即老， 
百年几度三台。 
闻身强健且为， 
头白齿落难追。 
准拟百年千岁， 
能得几许多时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杂曲歌辞·渡辽水</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">渡辽水， 
此去咸阳五千里。 
来时父母知隔生， 
重著衣裳如送死。 
亦有白骨归咸阳， 
营家各与题本乡。 
身在应无回渡日， 
驻马相看辽水傍。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杂曲歌辞·秋夜曲二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">天清漏长霜泊泊， 
兰绿收荣桂膏涸。 
高楼云鬟弄婵娟， 
古瑟暗断秋风弦。 
玉关遥隔万里道， 
金刀不剪双泪泉。 
香囊火死香气少， 
向帷合眼何时晓。 
城乌作营啼野月， 
秦州少妇生离别。 
秋灯向壁掩洞房， 
良人此夜直明光。 
天河悠悠漏水长， 
南楼北斗两相当。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杂曲歌辞·空城雀</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">空城雀， 
何不飞来人家住， 
空城无人种禾黍。 
土间生子草间长， 
满地蓬蒿幸无主。 
近村虽有高树枝， 
雨中无食长苦饥。 
八月小儿挟弓箭， 
家家畏向田头飞。 
但能不出空城里， 
秋时百草皆有子。 
报言黄口莫啾啾， 
长尔得成无横死。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杂曲歌辞·羽林行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">长安恶少出名字， 
楼下劫商楼上醉。 
天明下直明光宫， 
散入五陵松柏中。 
百回杀人身合死， 
赦书尚有收城功。 
九衢一日消息定， 
乡吏籍中重改姓。 
出来依旧属羽林， 
立在殿前射飞禽。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杂曲歌辞·辽东行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">辽东万里辽水曲， 
古戍无城复无屋。 
黄云盖地雪作山， 
不惜黄金买衣服。 
战回各自收弓箭， 
正西回面家乡远。 
年年郡县送征人， 
将与辽东作丘坂。 
宁为草木乡中生， 
有身不向辽东行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杂歌谣辞·鸡鸣曲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">鸡初鸣， 
明星照东屋； 
鸡再鸣， 
红霞生海腹。 
百官待漏双阙前， 
圣人亦挂山龙服。 
宝钗命妇灯下起， 
环珮玲珑晓光里。 
直内初烧玉案香， 
司更尚滴铜壶水。 
金吾卫里直郎妻， 
到明不睡听晨鸡。 
天头日月相送迎， 
夜栖旦鸣人不迷。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">李处士故居</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">露浓烟重草萋萋， 
树映阑干柳拂堤。 
一院落花无客醉， 
半窗残月有莺啼。 
芳筵想像情难尽， 
故榭荒凉路欲迷。 
风景宛然人自改， 
却经门外马频嘶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">村居即事</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">休看小字大书名， 
向日持经眼却明。 
时过无心求富贵， 
身闲不梦见公卿。 
因寻寺里薰辛断， 
自别城中礼数生。 
斜月照房新睡觉， 
西峰半夜鹤来声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杜中丞书院新移小竹</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">此地本无竹， 
远从山寺移。 
经年求养法， 
隔日记浇时。 
嫩绿卷新叶， 
残黄收故枝。 
色经寒不动， 
声与静相宜。 
爱护出常数， 
稀稠看自知。 
贫来缘未有， 
客散独行迟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">林居</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">荒林四面通， 
门在野田中。 
顽仆长如客， 
贫居未胜蓬。 
旧绵衣不暖， 
新草屋多风。 
唯去山南近， 
闲亲贩药翁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">楼前</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">天宝年前勤政楼， 
每年三日作千秋。 
飞龙老马曾教舞， 
闻著音声总举头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">横吹曲辞·关山月</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">关山月， 
营开道白前军发。 
冻轮当碛光悠悠， 
照见三堆两堆骨。 
边风割面天欲明， 
金沙岭西看看没。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">横吹曲辞·望行人</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">自从江树秋， 
日日望江楼。 
梦见离珠浦， 
书来在桂州。 
不同鱼比目， 
终恨水分流。 
久不开明镜， 
多应是白头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">横吹曲辞·陇头水</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">陇水何年陇头别， 
不在山中亦呜咽。 
征人塞耳马不行， 
未到陇头闻水声。 
谓是西流入蒲海， 
还闻北海绕龙城。 
陇东陇西多屈曲， 
野麋饮水长簇簇。 
胡兵夜回水傍住， 
忆著来时磨剑处。 
向前无井复无泉， 
放马回看陇头树。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">武陵春日</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">寻春何事却悲凉， 
春到他乡忆故乡。 
秦女洞桃欹涧碧， 
楚王堤柳舞烟黄。 
波涛入梦家山远， 
名利关身客路长。 
不似冥心叩尘寂， 
玉编金轴有仙方。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水夫谣</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">苦哉生长当驿边， 
官家使我牵驿船。 
辛苦日多乐日少， 
水宿沙行如海鸟。 
逆风上水万斛重， 
前驿迢迢后淼淼。 
半夜缘堤雪和雨， 
受他驱遣还复去。 
衣寒衣湿披短蓑， 
臆穿足裂忍痛何。 
到明辛苦无处说， 
齐声腾踏牵船出。 
一间茆屋何所直， 
父母之乡去不得。 
我愿此水作平田， 
长使水夫不怨天。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水精</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">映水色不别， 
向月光还度。 
倾在荷叶中， 
有时看是露。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水运行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">西江运船立红帜， 
万棹千帆绕江水。 
去年六月无稻苗， 
已说水乡人饿死。 
县官部船日算程， 
暴风恶雨亦不停。 
在生有乐当有苦， 
三年作官一年行。 
坏舟畏鼠复畏漏， 
恐向太仓折升斗。 
辛勤耕种非毒药， 
看著不入农夫口。 
用尽百金不为费， 
但得一金即为利。 
远征海稻供边食， 
岂如多种边头地。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">求友</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">鉴形须明镜， 
疗疾须良医。 
若无傍人见， 
形疾安自知。 
世路薄言行， 
学成弃其师。 
每怀一饭恩， 
不重劝勉词。 
斅学既不诚， 
朋友道日亏。 
遂作名利交， 
四海争奔驰。 
常慕正直人， 
生死不相离。 
苟能成我身， 
甘与僮仆随。 
我言彼当信， 
彼道我无疑。 
针药及病源， 
以石投深池。 
终朝举善道， 
敬爱当行之。 
纵令误所见， 
亦贵本相规。 
不求立名声， 
所贵去瑕玼。 
各愿贻子孙， 
永为后世资。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江南三台词四首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">扬州桥边少妇， 
长安城里商人。 
二年不得消息， 
各自拜鬼求神。 
青草湖边草色， 
飞猿岭上猿声。 
万里湘江客到， 
有风有雨人行。 
树头花落花开， 
道上人去人来。 
朝愁暮愁即老， 
百年几度三台。 
闻身强健且为， 
头白齿落难追。 
准拟百年千岁， 
能得几许多时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江南杂体二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">江上风翛翛， 
竹间湘水流。 
日夜桂花落， 
行人去悠悠。 
复见离别处， 
虫声阴雨秋。 
处处江草绿， 
行人发潇湘。 
潇湘回雁多， 
日夜思故乡。 
春梦不知数， 
空山兰蕙芳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江楼对雨寄杜书记</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">竹烟花雨细相和， 
看著闲书睡更多。 
好是主人无事日， 
应持小酒按新歌。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江陵使至汝州</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">回看巴路在云间， 
寒食离家麦熟还。 
日暮数峰青似染， 
商人说是汝州山。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江陵即事</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">瘴云梅雨不成泥， 
十里津楼压大堤。 
蜀女下沙迎水客， 
巴童傍驿卖山鸡。 
寺多红药烧人眼， 
地足青苔染马蹄。 
夜半独眠愁在远， 
北看归路隔蛮溪。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江陵道中</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">菱叶参差萍叶重， 
新蒲半折夜来风。 
江村水落平地出， 
溪畔渔船青草中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江馆</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">水面细风生， 
菱歌慢慢声。 
客亭临小市， 
灯火夜妆明。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江馆对雨</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">鸟声愁雨似秋天， 
病客思家一向眠。 
草馆门临广州路， 
夜闻蛮语小江边。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">汴路即事</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">千里河烟直， 
青槐夹岸长。 
天涯同此路， 
人语各殊方。 
草市迎江货， 
津桥税海商。 
回看故宫柳， 
憔悴不成行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">汴路水驿</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">晚泊水边驿， 
柳塘初起风。 
蛙鸣蒲叶下， 
鱼入稻花中。 
去舍已云远， 
问程犹向东。 
近来多怨别， 
不与少年同。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">泛水曲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">载酒入烟浦， 
方舟泛绿波。 
子酌我复饮， 
子饮我还歌。 
莲深微路通， 
峰曲幽气多。 
阅芳无留瞬， 
弄桂不停柯。 
水上秋日鲜， 
西山碧峨峨。 
兹欢良可贵， 
谁复更来过。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洛中张籍新居</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">最是城中闲静处， 
更回门向寺前开。 
云山且喜重重见， 
亲故应须得得来。 
借倩学生排药合， 
留连处士乞松栽。 
自君移到无多日， 
墙上人名满绿苔。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">海人谣</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">海人无家海里住， 
采珠役象为岁赋。 
恶波横天山塞路， 
未央宫中常满库。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">淮南使回留别窦侍御</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">恋恋春恨结， 
绵绵淮草深。 
病身愁至夜， 
远道畏逢阴。 
忽逐酒杯会， 
暂同风景心。 
从今一分散， 
还是晓枝禽。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">温泉宫行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">十月一日天子来， 
青绳御路无尘埃。 
宫前内里汤各别， 
每个白玉芙蓉开。 
朝元阁向山上起， 
城绕青山龙暖水。 
夜开金殿看星河， 
宫女知更月明里。 
武皇得仙王母去， 
山鸡昼鸣宫中树。 
温泉决决出宫流， 
宫使年年修玉楼。 
禁兵去尽无射猎， 
日西麋鹿登城头。 
梨园弟子偷曲谱， 
头白人间教歌舞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">温门山</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">早入温门山， 
群峰乱如戟。 
崩崖欲相触， 
呀豁断行迹。 
脱屐寻浅流， 
定足畏欹石。 
路尽十里溪， 
地多千岁柏。 
洞门昼阴黑， 
深处惟石壁。 
似见丹砂光， 
亦闻钟乳滴。 
灵池出山底， 
沸水冲地脉。 
暖气成湿烟， 
濛濛窗中白。 
随僧入古寺， 
便是云外客。 
月出天气凉， 
夜钟山寂寂。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">照镜</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">忽自见憔悴， 
壮年人亦疑。 
发缘多病落， 
力为不行衰。 
暖手揉双目， 
看图引四肢。 
老来真爱道， 
所恨觉还迟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">琴曲歌辞·别鹤</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">主人一去池水绝， 
池鹤散飞不相别。 
青天漫漫碧水重， 
知向何山风雪中。 
万里虽然音影在， 
两心终是死生同。 
池边巢破松树死， 
树头年年乌生子。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">田侍中宴席</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">香熏罗幕暖成烟， 
火照中庭烛满筵。 
整顿舞衣呈玉腕， 
动摇歌扇露金钿。 
青蛾侧座调双管， 
彩凤斜飞入五弦。 
虽是沂公门下客， 
争将肉眼看云天。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">田侍郎归镇</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">去处长将决胜筹， 
回回身在阵前头。 
贼城破后先锋入， 
看著红妆不敢收。 
熨帖朝衣抛战袍， 
夔龙班里侍中高。 
对时先奏牙间将， 
次第天恩与节旄。 
踏著家乡马脚轻， 
暮山秋色眼前明。 
老人上酒齐头拜， 
得侍中来尽再生。 
功成谁不拥藩方， 
富贵还须是本乡。 
万里双旌汾水上， 
玉鞭遥指白云庄。 
鼓吹幡旗道两边， 
行男走女喜骈阗。 
旧交省得当时别， 
指点如今却少年。 
广场破阵乐初休， 
彩纛高于百尺楼。 
老将气雄争起舞， 
管弦回作大缠头。 
笳声万里动燕山， 
草白天清塞马闲。 
触处不如别处乐， 
可怜秋月照江关。 
将士请衣忘却贫， 
绿窗红烛酒楼新。 
家家尽踏还乡曲， 
明月街中不绝人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">田家</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">啾啾雀满树， 
霭霭东坡雨。 
田家夜无食， 
水中摘禾黍。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">田家留客</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">人家少能留我屋， 
客有新浆马有粟。 
远行僮仆应苦饥， 
新妇厨中炊欲熟。 
不嫌田家破门户， 
蚕房新泥无风土。 
行人但饮莫畏贫。 
明府上来何苦辛。 
丁宁回语屋中妻， 
有客勿令儿夜啼。 
双冢直西有县路， 
我教丁男送君去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">田家行</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">男声欣欣女颜悦， 
人家不怨言语别。 
五月虽热麦风清， 
檐头索索缲车鸣。 
野蚕作茧人不取， 
叶间扑扑秋蛾生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">留别张广文</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">谢恩新入凤凰城， 
乱定相逢合眼明。 
千万求方好将息， 
杏花寒食的同行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">留别田尚书</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">拟报平生未杀身， 
难离门馆起居频。 
不看匣里钗头古， 
犹恋机中锦样新。 
一旦甘为漳岸老， 
全家却作杜陵人。 
朝天路在骊山下， 
专望红旗拜旧尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">留别舍弟</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">孤贱相长育， 
未曾为远游。 
谁不重欢爱， 
晨昏阙珍羞。 
出门念衣单， 
草木当穷秋。 
非疾有忧叹， 
实为人子尤。 
世情本难合， 
对面隔山丘。 
况复干戈地， 
懦夫何所投。 
与尔俱长成， 
尚为沟壑忧。 
岂非轻岁月， 
少小不勤修。 
从今解思量， 
勉力谋善猷。 
但得成尔身， 
衣食宁我求。 
固合受此训， 
堕慢为身羞。 
岁暮当归来， 
慎莫怀远游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">白纻歌二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">天河漫漫北斗璨， 
宫中乌啼知夜半。 
新缝白纻舞衣成， 
来迟邀得吴王迎。 
低鬟转面掩双袖。 
玉钗浮动秋风生。 
酒多夜长夜未晓， 
月明灯光两相照。 
后庭歌声更窈窕。 
馆娃宫中春日暮， 
荔枝木瓜花满树。 
城头乌栖休击鼓， 
青娥弹瑟白纻舞。 
夜天曈曈不见星， 
宫中火照西江明。 
美人醉起无次第， 
堕钗遗珮满中庭。 
此时但愿可君意， 
回昼为宵亦不寐。 
年年奉君君莫弃。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相和歌辞·乌夜啼</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">庭树乌， 
尔何不向别处栖， 
夜夜夜半当户啼。 
家人把烛出洞户， 
惊栖失群飞落树。 
一飞直欲飞上天。 
回回不离旧栖处。 
未明重绕主人屋， 
欲下空中黑相触。 
风飘雨湿亦不移， 
君家树头多好枝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相和歌辞·乌栖曲</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">章华宫人夜上楼， 
君王望月西山头。 
夜深宫殿门不锁， 
白露满山山叶堕。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相和歌辞·公无渡河</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">渡头恶天两岸远， 
波涛塞川如叠坂。 
幸无白刃驱向前， 
何用将身自弃捐。 
蛟龙啮骨鱼食血， 
黄泥直下无青天。 
男儿纵轻妇人语， 
惜君性命还须取。 
妇人无力挽断衣， 
舟沈身死悔难追。 
公无渡河， 
公须自为。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相和歌辞·采桑</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">鸟鸣桑叶间， 
绿条复柔柔。 
攀看去手近， 
放下长长钩。 
黄花盖野田， 
白马少年游。 
所念岂回顾， 
良人在高楼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相和歌辞·饮马长城窟行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">长城窟， 
长城窟边多马骨。 
古来此地无井泉， 
赖得秦家筑城卒。 
征人饮马愁不回， 
长城变作望乡堆。 
蹄踪未干人去近， 
续后马来泥污尽。 
枕弓睡著待水生， 
不见阴山在前阵。 
马蹄足脱装马头， 
健儿战死谁封侯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">看棋</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">彼此抽先局势平， 
傍人道死的还生。 
两边对坐无言语， 
尽日时闻下子声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">看石楠花</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">留得行人忘却归， 
雨中须是石楠枝。 
明朝独上铜台路， 
容见花开少许时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">眼病寄同官</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">天寒眼痛少心情， 
隔雾看人夜里行。 
年少往来常不住， 
墙西冻地马蹄声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">短歌行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">人初生， 
日初出。 
上山迟， 
下山疾。 
百年三万六千朝， 
夜里分将强半日。 
有歌有舞须早为， 
昨日健于今日时。 
人家见生男女好， 
不知男女催人老。 
短歌行， 
无乐声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">祝鹊</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">神鹊神鹊好言语， 
行人早回多利赂。 
我今庭中栽好树， 
与汝作巢当报汝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">神树词</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">我家家西老棠树， 
须晴即晴雨即雨。 
四时八节上杯盘， 
愿神莫离神处所。 
男不着丁女在舍， 
官事上下无言语。 
老身长健树婆娑， 
万岁千年作神主。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋千词</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">长长丝绳紫复碧， 
袅袅横枝高百尺。 
少年儿女重秋千， 
盘巾结带分两边。 
身轻裙薄易生力， 
双手向空如鸟翼。 
下来立定重系衣， 
复畏斜风高不得。 
傍人送上那足贵， 
终赌鸣珰斗自起。 
回回若与高树齐， 
头上宝钗从堕地。 
眼前争胜难为休， 
足踏平地看始愁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋夜</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">夜久叶露滴， 
秋虫入户飞。 
卧多骨髓冷， 
起覆旧绵衣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋夜对雨寄石瓮寺二秀才</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">夜山秋雨滴空廊， 
灯照堂前树叶光。 
对坐读书终卷后， 
自披衣被扫僧房。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋日后</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">住处近山常足雨， 
闻晴晒曝旧芳茵。 
立秋日后无多热， 
渐觉生衣不著身。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋日送杜虔州</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">忆得宿新宅， 
别来馀蕙香。 
初闻守郡远， 
一日卧空床。 
野驿烟火湿， 
路人消息狂。 
山楼添鼓角， 
村栅立旗枪。 
晚渚露荷败， 
早衙风桂凉。 
谢家章句出， 
江月少辉光。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋灯</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">向壁暖悠悠， 
罗帏寒寂寂。 
斜照碧山图， 
松间一片石。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">答寄芙蓉冠子</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">一学芙蓉叶， 
初开映水幽。 
虽经小儿手， 
不称老夫头。 
枕上眠常戴， 
风前醉恐柔。 
明年有闺阁， 
此样必难求。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">簇蚕辞</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">蚕欲老， 
箔头作茧丝皓皓。 
场宽地高风日多， 
不向中庭燃蒿草。 
神蚕急作莫悠扬， 
年来为尔祭神桑。 
但得青天不下雨， 
上无苍蝇下无鼠。 
新妇拜簇愿茧稠， 
女洒桃浆男打鼓。 
三日开箔雪团团， 
先将新茧送县官。 
已闻乡里催织作， 
去与谁人身上著。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">精卫词</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">精卫谁教尔填海， 
海边石子青磊磊。 
但得海水作枯池， 
海中鱼龙何所为。 
口穿岂为空衔石， 
山中草木无全枝。 
朝在树头暮海里， 
飞多羽折时堕水。 
高山未尽海未平， 
愿我身死子还生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">织锦曲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">大女身为织锦户， 
名在县家供进簿。 
长头起样呈作官， 
闻道官家中苦难。 
回花侧叶与人别， 
唯恐秋天丝线干。 
红缕葳蕤紫茸软， 
蝶飞参差花宛转。 
一梭声尽重一梭， 
玉腕不停罗袖卷。 
窗中夜久睡髻偏， 
横钗欲堕垂著肩。 
合衣卧时参没后， 
停灯起在鸡鸣前。 
一匹千金亦不卖， 
限日未成宫里怪。 
锦江水涸贡转多， 
宫中尽著单丝罗。 
莫言山积无尽日， 
百尺高楼一曲歌。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">维扬冬末寄幕中二从事</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">江上数株桑枣树， 
自从离乱更荒凉。 
那堪旅馆经残腊， 
只把空书寄故乡。 
典尽客衣三尺雪， 
炼精诗句一头霜。 
故人多在芙蓉幕， 
应笑孜孜道未光。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">老人歌</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">白发老人垂泪行， 
上皇生日出京城。 
如今供奉多新意， 
错唱当时一半声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">老妇叹镜</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">嫁时明镜老犹在， 
黄金镂画双凤背。 
忆昔咸阳初买来， 
灯前自绣芙蓉带。 
十年不开一片铁， 
长向暗中梳白发。 
今日后床重照看， 
生死终当此长别。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">自伤</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">衰门海内几多人， 
满眼公卿总不亲。 
四授官资元七品， 
再经婚娶尚单身。 
图书亦为频移尽， 
兄弟还因数散贫。 
独自在家长似客， 
黄昏哭向野田春。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">舞曲歌辞·独漉歌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">独独漉漉， 
鼠食猫肉。 
乌日中， 
鹤露宿。 
黄河水直人心曲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">舞曲歌辞·白纻歌二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">天河漫漫北斗粲， 
宫中乌啼知夜半。 
新缝白纻舞衣成， 
来迟邀得吴王迎。 
低鬟转面掩双袖， 
玉钗浮动秋风生。 
酒多夜长夜未晓， 
月明灯光两相照， 
后庭歌声更窈窕。 
馆娃宫中春日暮， 
荔枝木瓜花满树。 
城头乌栖休击鼓， 
青娥弹瑟白纻舞。 
夜天憧憧不见星， 
宫中火照西江明。 
美人醉起无次第， 
堕钗遗佩满中庭。 
此时但愿可君意， 
回昼为宵亦不寐， 
年年奉君君莫弃。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">舞曲歌辞·霓裳辞十首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">弟子部中留一色， 
听风听水作霓裳。 
散声未足重来授， 
直到床前见上皇。 
中管五弦初半曲， 
遥教合上隔帘听。 
一声声向天头落， 
效得仙人夜唱经。 
自直梨园得出稀， 
更番上曲不教归。 
一时跪拜霓裳彻， 
立地阶前赐紫衣。 
旋翻新谱声初足， 
除却梨园未教人。 
宣与书家分手写， 
中官走马赐功臣。 
伴教霓裳有贵妃， 
从初直到曲成时。 
日长耳里闻声熟， 
拍数分毫错总知。 
弦索扌从扌从隔彩云， 
五更初发一山闻。 
武皇自送西王母， 
新换霓裳月色裙。 
敕赐宫人澡浴回， 
遥看美女院门开。 
一山星月霓裳动， 
好字先从殿里来。 
传呼法部按霓裳， 
新得承恩别作行。 
应是贵妃楼上看， 
内人舁下彩罗箱。 
朝元阁上山风起， 
夜听霓裳玉露寒。 
宫女月中更替立， 
黄金梯滑并行难。 
知向华清年月满， 
山头山底种长生。 
去时留下霓裳曲， 
总是离宫别馆声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">花褐裘</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">对织芭蕉雪毳新， 
长缝双袖窄裁身。 
到头须向边城著， 
消杀秋风称猎尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">荆南赠别李肇著作转韵诗</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">辉天复耀地， 
再为歌咏始。 
素传学道徒， 
清门有君子。 
文涧泻潺潺， 
德峰来垒垒。 
两京二十年， 
投食公卿间。 
封章既不下， 
故旧多惭颜。 
卖马市耕牛， 
却归湘浦山。 
麦收蚕上簇， 
衣食应丰足。 
碧涧伴僧禅， 
秋山对雨宿。 
且欢身体适， 
幸免缨组束。 
上宰镇荆州， 
敬重同岁游。 
欢逢通世友， 
简授画戎筹。 
迟迟就公食， 
怆怆别野裘。 
主人开宴席， 
礼数无形迹。 
醉笑或颠吟， 
发谈皆损益。 
临甃理芳鲜， 
升堂引宾客。 
早岁慕嘉名， 
远思今始平。 
孔门忝同辙， 
潘馆幸诸甥。 
自知再婚娶， 
岂望为亲情。 
欣欣还切切， 
又二千里别。 
楚笔防寄书， 
蜀茶忧远热。 
关山足重叠， 
会合何时节。 
莫叹各从军， 
且愁岐路分。 
美人停玉指， 
离瑟不中闻。 
争向巴山夜， 
猿声满碧云。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">荆门行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">江边行人暮悠悠， 
山头殊未见荆州。 
岘亭西南路多曲， 
栎林深深石镞镞。 
看炊红米煮白鱼， 
夜向鸡鸣店家宿。 
南中三月蚊蚋生， 
黄昏不闻人语声。 
生纱帷疏薄如雾， 
隔衣噆肤耳边鸣。 
欲明不待灯火起， 
唤得官船过蛮水。 
女儿停客茆屋新， 
开门扫地桐花里。 
犬声扑扑寒溪烟， 
人家烧竹种山田。 
巴云欲雨薰石热， 
麋鹿度江虫出穴。 
大蛇过处一山腥， 
野牛惊跳双角折。 
斜分汉水横千山， 
山青水绿荆门关。 
向前问个长沙路， 
旧是屈原沈溺处。 
谁家丹旐已南来， 
逢著流人从此去。 
月明山鸟多不栖， 
下枝飞上高枝啼。 
主人念远心不怿， 
罗衫卧对章台夕。 
红烛交横各自归， 
酒醒还是他乡客。 
壮年留滞尚思家， 
况复白头在天涯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">荒园</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">朝日满园霜， 
牛冲篱落坏。 
扫掠黄叶中， 
时时一窠薤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">落叶</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">陈绿向参差， 
初红已重叠。 
中庭初扫地， 
绕树三两叶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">薛二十池亭</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">每个树边消一日， 
绕池行匝又须行。 
异花多是非时有， 
好竹皆当要处生。 
斜竖小桥看岛势， 
远移山石作泉声。 
浮萍著岸风吹歇， 
水面无尘晚更清。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">行宫词</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">上阳宫到蓬莱殿， 
行宫岩岩遥相见。 
向前天子行幸多， 
马蹄车辙山川遍。 
当时州县每年修， 
皆留内人看玉案。 
禁兵夺得明堂后， 
长闭桃源与绮绣。 
开元歌舞古草头， 
梁州乐人世嫌旧。 
官家乏人作宫户， 
不泥宫墙斫宫树。 
两边仗屋半崩摧， 
夜火入林烧殿柱。 
休封中岳六十年， 
行宫不见人眼穿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">行见月</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">月初生， 
居人见月一月行。 
行行一年十二月， 
强半马上看盈缺。 
百年欢乐能几何， 
在家见少行见多。 
不缘衣食相驱遣， 
此身谁愿长奔波。 
箧中有帛仓有粟， 
岂向天涯走碌碌。 
家人见月望我归， 
正是道上思家时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">观蛮妓</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">欲说昭君敛翠蛾， 
清声委曲怨于歌。 
谁家年少春风里， 
抛与金钱唱好多。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">设酒寄独孤少府</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">自看和酿一依方， 
缘看松花色较黄。 
不分君家新酒熟， 
好诗收得被回将。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">调笑令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 唐代, 王建</p>
                                <pre class="card-text">罗袖， 
罗袖， 
暗舞春风依旧。 
遥看歌舞玉楼， 
好日新妆坐愁。 
愁坐， 
愁坐， 
一世虚生虚过。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谢李续主簿</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">馆舍幸相近， 
因风及病身。 
一官虽隔水， 
四韵是同人。 
衰卧朦胧晓， 
贫居冷落春。 
少年无不好， 
莫恨满头尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谢田赞善见寄</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">五侯三任未相称， 
头白如丝作县丞。 
错判符曹群吏笑， 
乱书岩石一山憎。 
自知酒病衰肠怯， 
遥怕春残百鸟凌。 
年少力生犹不敌， 
况加憔悴闷腾腾。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贫居</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">眼底贫家计， 
多时总莫嫌。 
蠹生腾药纸， 
字暗换书签。 
避雨拾黄叶， 
遮风下黑帘。 
近来身不健， 
时就六壬占。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贺杨巨源博士拜虞部员外</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">合归兰署已多时， 
上得金梯亦未迟。 
两省郎官开道路， 
九州山泽属曹司。 
诸生拜别收书卷， 
旧客看来读制词。 
残著几丸仙药在， 
分张还遣病夫知。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贻小尼师</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">新剃青头发， 
生来未扫眉。 
身轻礼拜稳， 
心慢记经迟。 
唤起犹侵晓， 
催斋已过时。 
春晴阶下立， 
私地弄花枝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赏牡丹</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">此花名价别， 
开艳益皇都。 
香遍苓菱死， 
红烧踯躅枯。 
软光笼细脉， 
妖色暖鲜肤。 
满蕊攒黄粉， 
含棱缕绛苏。 
好和薰御服， 
堪画入宫图。 
晚态愁新妇， 
残妆望病夫。 
教人知个数， 
留客赏斯须。 
一夜轻风起， 
千金买亦无。 
第三百卷</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赛神曲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">男抱琵琶女作舞， 
主人再拜听神语。 
新妇上酒勿辞勤， 
使尔舅姑无所苦。 
椒浆湛湛桂座新， 
一双长箭系红巾。 
但愿牛羊满家宅， 
十月报赛南山神。 
青天无风水复碧， 
龙马上鞍牛服轭。 
纷纷醉舞踏衣裳， 
把酒路旁劝行客。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠人二首</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">金炉烟里要班头， 
欲得归山可自由。 
每度报朝愁入阁， 
在先教示小千牛。 
多在蓬莱少在家， 
越绯衫上有红霞。 
朝回不向诸余处， 
骑马城西检校花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠华州郑大夫</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">此官出入凤池头， 
通化门前第一州。 
少华山云当驿起， 
小敷溪水入城流。 
空闲地内人初满， 
词讼牌前草渐稠。 
报状拆开知足雨， 
赦书宣过喜无囚。 
自来不说双旌贵， 
恐替长教百姓愁。 
公退晚凉无一事， 
步行携客上南楼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠卢汀谏议</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">青蛾不得在床前， 
空室焚香独自眠。 
功证诗篇离景象， 
药成官位属神仙。 
闲过寺观长冲夜， 
立送封章直上天。 
近见兰台诸吏说， 
御诗新集未教传。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠太清卢道士</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">上清道士未升天， 
南岳中华作散仙。 
书卖八分通字学， 
丹烧九转定人年。 
修行近日形如鹤， 
导引多时骨似绵。 
想向诸山寻礼遍， 
却回还守老君前。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠崔礼驸马</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">凤凰楼阁连宫树， 
天子崔郎自爱贫。 
金埒减添栽药地， 
玉鞭平与卖书人。 
家中弦管听常少， 
分外诗篇看即新。 
一月一回陪内宴， 
马蹄犹厌踏香尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠李愬仆射</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">唐州将士死生同， 
尽逐双旌旧镇空。 
独破淮西功业大， 
新除陇右世家雄。 
知时每笑论兵法， 
识势还轻立战功。 
次第各分茅土贵， 
殊勋并在一门中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠李愬仆射二首</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">和雪翻营一夜行， 
神旗冻定马无声。 
遥看火号连营赤， 
知是先锋已上城。 
旗幡四面下营稠， 
手诏频来老将忧。 
每日城南空挑战， 
不知生缚入唐州。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠洪誓师</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">老僧真古画， 
闲坐语中听。 
识病方书圣， 
谙山草木灵。 
人来多施药， 
愿满不持经。 
相伴寻溪竹， 
秋苔袜履青。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠溪翁</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">溪田借四邻， 
不省解忧身。 
看日和仙药， 
书符救病人。 
伴僧斋过夏， 
中酒卧经旬。 
应得丹砂力， 
春来黑发新。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠王侍御</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">愚者昧邪正， 
贵将平道行。 
君子抱仁义， 
不惧天地倾。 
三受主人辟， 
方出咸阳城。 
迟疑匪自崇， 
将显求贤名。 
自来掌军书， 
无不尽臣诚。 
何必操白刃， 
始致海内平。 
恭事四海人， 
甚于敬公卿。 
有恶如己辱， 
闻善如己荣。 
或人居饥寒， 
进退陈中情。 
彻晏听苦辛， 
坐卧身不宁。 
以心应所求， 
尽家犹为轻。 
衣食有亲疏， 
但恐逾礼经。 
我今愿求益， 
讵敢为友生。 
幸君扬素风， 
永作来者程。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠王处士</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">松树当轩雪满池， 
青山掩障碧纱幮。 
鼠来案上常偷水， 
鹤在床前亦看棋。 
道士写将行气法， 
家童授与步虚词。 
世间有似君应少， 
便乞从今作我师。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠王屋道士赴诏</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">玉皇符诏下天坛， 
玳瑁头簪白角冠。 
鹤遣院中童子养， 
鹿凭山下老人看。 
法成不怕刀枪利， 
体实常欺石榻寒。 
能断世间腥血味， 
长生只要一丸丹。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠王枢密</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">三朝行坐镇相随， 
今上春宫见小时。 
脱下御衣先赐著， 
进来龙马每教骑。 
长承密旨归家少， 
独奏边机出殿迟。 
自是姓同亲向说， 
九重争得外人知。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠田将军</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">初从学院别先生， 
便领偏师得战名。 
大小独当三百阵， 
纵横只用五千兵。 
回残匹帛归天库， 
分好旌旗入禁营。 
自执金吾长上直， 
蓬莱宫里夜巡更。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠离曲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">合欢叶堕梧桐秋， 
鸳鸯背飞水分流。 
少年使我忽相弃。 
雌号雄鸣夜悠悠。 
夜长月没虫切切， 
冷风入房灯焰灭。 
若知中路各西东， 
彼此不忘同心结。 
收取头边蛟龙枕， 
留著箱中双雉裳。 
我今焚却旧房物， 
免使他人登尔床。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠索暹将军</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">浑身著箭瘢犹在， 
万槊千刀总过来。 
轮剑直冲生马队， 
抽旗旋踏死人堆。 
闻休斗战心还痒， 
见说烟尘眼即开。 
泪滴先皇阶下土， 
南衙班里趁朝回。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠胡泟将军</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">书生难得是金吾， 
近日登科记总无。 
半夜进傩当玉殿， 
未明排仗到铜壶。 
朱牌面上分官契， 
黄纸头边押敕符。 
恐要蕃中新道路， 
指挥重画五城图。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠谪者</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">何罪过长沙， 
年年北望家。 
重封岭头信， 
一树海边花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠郭将军</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">承恩新拜上将军， 
当直巡更近五云。 
天下表章经院过， 
宫中语笑隔墙闻。 
密封计策非时奏， 
别赐衣裳到处薰。 
向晚临阶看号簿， 
眼前风景任支分。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠阎少保</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">髭须虽白体轻健， 
九十三来却少年。 
问事爱知天宝里， 
识人皆是武皇前。 
玉装剑佩身长带， 
绢写方书子不传。 
侍女常时教合药， 
亦闻私地学求仙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠陈评事</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">识君虽向歌钟会， 
说事不离云水间。 
春夜酒醒长起坐， 
灯前一纸洞庭山。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">跆炜怼４蔚谕方园祝肽耆艘巡小＞……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">忽看花渐稀， 
罪过酒醒时。 
寻觅风来处， 
惊张夜落时。 
游丝缠故蕊， 
宿夜守空枝。 
开取当轩地， 
年年树底期。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">路中上田尚书</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">去路何词见六亲， 
手中刀尺不如人。 
可怜池阁秋风夜， 
愁绿娇红一遍新。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">过喜祥山馆</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">夜过深山算驿程， 
三回黑地听泉声。 
自离军马身轻健， 
得向溪边尽足行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">过绮岫宫</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">玉楼倾倒粉墙空， 
重叠青山绕故宫。 
武帝去来罗袖尽， 
野花黄蝶领春风。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">过赵居士拟置草堂处所</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">休师竹林北， 
空可两三间。 
虽爱独居好， 
终来相伴闲。 
犹嫌近前树， 
为碍看南山。 
的有深耕处， 
春初须早还。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">远将归</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">远将归， 
胜未别离时。 
在家相见熟， 
新归欢不足。 
去愿车轮迟， 
回思马蹄速。 
但令在舍相对贫， 
不向天涯金绕身。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">远征归</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">万里发辽阳， 
处处问家乡。 
回车不淹辙， 
雨雪满衣裳。 
行见日月疾， 
坐思道路长。 
但令不征戍， 
暗镜生重光。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送严大夫赴桂州</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">岭头分界候， 
一半属湘潭。 
水驿门旗出， 
山恋洞主参。 
辟邪犀角重， 
解酒荔枝甘。 
莫叹京华远， 
安南更有南。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送于丹移家洺州</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">忆昔门馆前， 
君当童子年。 
今来见成长， 
俱过远所传。 
诗礼不外学， 
兄弟相攻研。 
如彼贩海翁， 
岂种溪中田。 
四方尚尔文， 
独我敬尔贤。 
但爱金玉声， 
不贵金玉坚。 
孤遗一室中， 
寝食不相捐。 
饱如肠胃同， 
疾苦肤体连。 
耕者求沃土， 
沤者求深源。 
彼邦君子居， 
一日可徂迁。 
念此居处近， 
各为衣食牵。 
从今不见面， 
犹胜异山川。 
既乖欢会期， 
郁郁两难宣。 
素琴苦无徽， 
安得宫商全。 
他皆缓别日， 
我愿促行轩。 
送人莫长歌， 
长歌离恨延。 
羸马不知去， 
过门常盘旋。 
会当为尔邻， 
有地容一泉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送人</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">河亭收酒器， 
语尽各西东。 
回首不相见， 
行车秋雨中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送人游塞</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">初晴天堕丝， 
晚色上春枝。 
城下路分处， 
边头人去时。 
停车数行日， 
劝酒问回期。 
亦是茫茫客， 
还从此别离。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送从侄拟赴江陵少尹</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">江陵少尹好闲官， 
亲故皆来劝自宽。 
无事日长贫不易， 
有才年少屈终难。 
沙头欲买红螺盏， 
渡口多呈白角盘。 
应向章华台下醉， 
莫冲云雨夜深寒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送司空神童</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">杏花坛上授书时， 
不废中庭趁蝶飞。 
暗写五经收部秩， 
初年七岁著衫衣。 
秋堂白发先生别， 
古巷青襟旧伴归。 
独向凤城持荐表， 
万人丛里有光辉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送同学故人</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">各为四方人， 
此地同事师。 
业成有先后， 
不得长相随。 
出林多道路， 
缘冈复绕陂。 
念君辛苦行， 
令我形体疲。 
黄叶堕车前， 
四散当此时。 
亭上夜萧索， 
山风水离离。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送吴谏议上饶州</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">鄱阳太守是真人， 
琴在床头箓在身。 
曾向先皇边谏事， 
还应上帝处称臣。 
养生自有年支药， 
税户应停月进银。 
净扫水堂无侍女， 
下街唯共鹤殷勤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送吴郎中赴忠州</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">西台复南省， 
清白上天知。 
家每因穷散， 
官多为直移。 
遥边过驿近， 
买药出城迟。 
朝野凭人别， 
亲情伴酒悲。 
故园愁去后， 
白发想回时。 
何处忠州界， 
山头卓望旗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送唐大夫罢节归山</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">年少平戎老学仙， 
表求骸骨乞生全。 
不堪腰下悬金印， 
已向云西寄玉田。 
旄节抱归官路上， 
公卿送到国门前。 
人间鸡犬同时去， 
遥听笙歌隔水烟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送宫人入道</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">休梳丛鬓洗红妆， 
头戴芙蓉出未央。 
弟子抄将歌遍叠， 
宫人分散舞衣裳。 
问师初得经中字， 
入静犹烧内里香。 
发愿蓬莱见王母， 
却归人世施仙方。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送山人二首</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">嵩山古寺离来久， 
回见溪桥野叶黄。 
辛苦老师看守处， 
为悬秋药闭空房。 
山客狂来跨白驴， 
袖中遗却颍阳书。 
人间亦有妻儿在， 
抛向嵩阳古观居。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送张籍归江东</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">清泉浣尘缁， 
灵药释昏狂。 
君诗发大雅， 
正气回我肠。 
复令五彩姿， 
洁白归天常。 
昔岁同讲道， 
青襟在师傍。 
出处两相因， 
如彼衣与裳。 
行行成此归， 
离我适咸阳。 
失意未还家， 
马蹄尽四方。 
访余咏新文， 
不倦道路长。 
僮仆怀昔念， 
亦如还故乡。 
相亲惜昼夜， 
寝息不异床。 
犹将在远道， 
忽忽起思量。 
黄金未为罍， 
无以挹酒浆。 
所念俱贫贱， 
安得相发扬。 
回车远归省， 
旧宅江南厢。 
归乡非得意， 
但贵情义彰。 
五月天气热， 
波涛毒于汤。 
慎勿多饮酒， 
药膳愿自强。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送振武张尚书</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">回天转地是将军， 
扶助春宫上五云。 
抚背恩虽同骨肉， 
拥旄名未敌功勋。 
尽收壮勇填兵数， 
不向蕃浑夺马群。 
闲即单于台下猎， 
威声直到海西闻。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送李评事使蜀</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">劝酒不依巡， 
明朝万里人。 
转江云栈细， 
近驿板桥新。 
石冷啼猿影， 
松昏戏鹿尘。 
少年为客好， 
况是益州春。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送流人</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">见说长沙去， 
无亲亦共愁。 
阴云鬼门夜， 
寒雨瘴江秋。 
水国山魈引， 
蛮乡洞主留。 
渐看归处远， 
垂白住炎州。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送薛蔓应举</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">四海重贡献， 
珠赆称至珍。 
圣朝开礼闱， 
所贵集嘉宾。 
若生在世间， 
此路出常伦。 
一士登甲科， 
九族光彩新。 
憧憧车马徒， 
争路长安尘。 
万目视高天， 
升者得苦辛。 
况子当少年， 
丈人在咸秦。 
出门见宫阙， 
献赋侍朱轮。 
有贤大国丰， 
无子一家贫。 
男儿富邦家， 
岂为荣其身。 
煌煌文明代， 
俱幸生此辰。 
自顾非国风， 
难以合圣人。 
子去东堂上， 
我归南涧滨。 
愿君勤作书， 
与我山中邻。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送衣曲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">去秋送衣渡黄河， 
今秋送衣上陇坂。 
妇人不知道径处， 
但问新移军近远。 
半年著道经雨湿， 
开笼见风衣领急。 
旧来十月初点衣， 
与郎著向营中集。 
絮时厚厚绵纂纂， 
贵欲征人身上暖。 
愿身莫著裹尸归， 
愿妾不死长送衣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送裴相公上太原</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">还携堂印向并州， 
将相兼权是武侯。 
时难独当天下事， 
功成却进手中筹。 
再三陈乞垆烟里， 
前后封章玉案头。 
朱架早朝立剑戟， 
绿槐残雨看张油。 
遥知塞雁从今好， 
直得渔阳已北愁。 
边铺警巡旗尽换， 
山城候馆壁重修。 
千群白刃兵迎节， 
十对红妆妓打球。 
圣主分明交暂去， 
不须高起见京楼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送迁客</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">万里潮州一逐臣， 
悠悠青草海边春。 
天涯莫道无回日， 
上岭还逢向北人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送郑山人归山</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">玉作车辕蒲作轮， 
当初不起颍阳人。 
一家总入嵩山去， 
天子何因得谏臣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送郑权尚书南海</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">七郡双旌贵， 
人皆不忆回。 
戍头龙脑铺， 
关口象牙堆。 
敕设薰炉出， 
蛮辞咒节开。 
市喧山贼破， 
金贱海船来。 
白氎家家织， 
红蕉处处栽。 
已将身报国， 
莫起望乡台。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送阿史那将军安西迎旧使灵榇</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">汉家都护边头没， 
旧将麻衣万里迎。 
阴地背行山下火， 
风天错到碛西城。 
单于送葬还垂泪， 
部曲招魂亦道名。 
却入杜陵秋巷里， 
路人来去读铭旌。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送韦处士老舅</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">忆昨痴小年， 
不知有经籍。 
常随童子游， 
多向外家剧。 
偷花入邻里， 
弄笔书墙壁。 
照水学梳头， 
应门未穿帻。 
人前赏文性， 
梨果蒙不惜。 
赋字咏新泉， 
探题得幽石。 
自从出关辅， 
三十年作客。 
风雨一飘飖， 
亲情多阻隔。 
如何二千里， 
尘土驱蹇瘠。 
良久陈苦辛， 
从头叹衰白。 
既来今又去， 
暂笑还成戚。 
落日动征车， 
春风卷离席。 
云台观西路， 
华岳祠前柏。 
会得过帝乡， 
重寻旧行迹。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送顾非熊秀才归丹阳</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">江城柳色海门烟， 
欲到茅山始下船。 
知道君家当瀑布， 
菖蒲潭在草堂前。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送魏州李相公</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">百代功勋一日成， 
三年五度换双旌。 
闲来不对人论战， 
难处长先自请行。 
旗下可闻诛败将， 
阵头多是用降兵。 
当朝面受新恩去， 
算料妖星不敢生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">逍遥翁溪亭</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">逍遥翁在此裴回， 
帝改溪名起石台。 
车马到春常借问， 
子孙因选暂归来， 
稀疏野竹人移折， 
零落蕉花雨打开。 
无主青山何所直， 
卖供官税不如灰。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">道中寄杜书记</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">西南东北暮天斜， 
巴字江边楚树花。 
珍重荆州杜书记， 
闲时多在广师家。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">邯郸主人</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">远客无主人， 
夜投邯郸市。 
飞蛾绕残烛， 
半夜人醉起。 
垆边酒家女， 
遗我缃绮被。 
合成双凤花， 
宛转不相离。 
纵令颜色改， 
勿遣合欢异。 
一念始为难， 
万金谁足贵。 
门前长安道， 
去者如流水。 
晨风群鸟翔， 
裴回别离此。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">郭家溪亭</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">高亭望见长安树， 
春草冈西旧院斜。 
光动绿烟遮岸竹， 
粉开红艳塞溪花。 
野泉闻洗亲王马， 
古柳曾停贵主车。 
妆阁书楼倾侧尽， 
云山新卖与官家。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酬于汝锡晓雪见寄</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">欲明天色白漫漫， 
打叶穿帘雪未干。 
薄落阶前人踏尽， 
差池树里鸟衔残。 
旋销迎暖沾墙少， 
斜舞遮春到地难。 
劳动更裁新样绮， 
红灯一夜剪刀寒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酬从侄再看诗本</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">眼暗没功夫， 
慵来剪刻粗。 
自看花样古， 
称得少年无。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酬张十八病中寄诗</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">本性慵远行， 
绵绵病自生。 
见君绸缪思， 
慰我寂寞情。 
风幌夜不掩， 
秋灯照雨明。 
彼愁此又忆， 
一夕两盈盈。 
第二百九十八卷</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酬柏侍御答酒</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">茱萸酒法大家同， 
好是盛来白碗中。 
这度自知颜色重， 
不消诗里弄溪翁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酬柏侍御闻与韦处士同游灵台寺见寄</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">西域传中说， 
灵台属雍州。 
有泉皆圣迹， 
有石皆佛头。 
所出薝卜香， 
外国俗来求。 
毒蛇护其下， 
樵者不可偷。 
古碑在云巅， 
备载置寺由。 
魏家移下来， 
后人始增修。 
近与韦处士， 
爱此山之幽。 
各自具所须， 
竹笼盛茶瓯。 
牵马过危栈， 
襞衣涉奔流。 
草开平路尽， 
林下大石稠。 
过郭转经峰， 
忽见东西楼。 
瀑布当寺门， 
迸落衣裳秋。 
石苔铺紫花， 
溪叶裁碧油。 
松根载殿高， 
飘飖仙山浮。 
县中贤大夫， 
一月前此游。 
赛神贺得雨， 
岂暇多停留。 
二十韵新诗， 
远寄寻山俦。 
清泠玉涧泣， 
冷切石磬愁。 
君名高难闲， 
余身愚终休。 
相将长无因， 
从今生离忧。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酬赵侍御</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">年少同为邺下游， 
闲寻野寺醉登楼。 
别来衣马从胜旧， 
争向边尘满白头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉后忆山中故人</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">花开草复秋， 
云水自悠悠。 
因醉暂无事， 
在山难免愁。 
遇晴须看月， 
斗健且登楼。 
暗想山中伴， 
如今尽白头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">野池</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">野池水满连秋堤， 
菱花结实蒲叶齐。 
川口雨晴风复止， 
蜻蜓上下鱼东西。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">野菊</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">晚艳出荒篱， 
冷香著秋水。 
忆向山中见， 
伴蛩石壁里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">铜雀台</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">娇爱更何日， 
高台空数层。 
含啼映双袖， 
不忍看西陵。 
漳水东流无复来， 
百花辇路为苍苔。 
青楼月夜长寂寞， 
碧云日暮空裴回。 
君不见邺中万事非昔时， 
古人不在今人悲。 
春风不逐君王去， 
草色年年旧宫路。 
宫中歌舞已浮云， 
空指行人往来处。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">镊白</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">总道老来无用处， 
何须白发在前生。 
如今不用偷年少， 
拔却三茎又五茎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">镜听词</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">重重摩挲嫁时镜， 
夫婿远行凭镜听。 
回身不遣别人知， 
人意丁宁镜神圣。 
怀中收拾双锦带， 
恐畏街头见惊怪。 
嗟嗟口祭口祭下堂阶， 
独自灶前来跪拜。 
出门愿不闻悲哀， 
郎在任郎回未回。 
月明地上人过尽， 
好语多同皆道来。 
卷帷上床喜不定。 
与郎裁衣失翻正。 
可中三日得相见， 
重绣锦囊磨镜面。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长安别</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">长安清明好时节， 
只宜相送不宜别。 
恶心床上铜片明， 
照见离人白头发。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长安县后亭看画</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">水冻横桥雪满地， 
新排石笋绕巴篱。 
县门斜掩无人吏， 
看画双飞白鹭鸶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长安早春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">霏霏漠漠绕皇州， 
销雪欺寒不自由。 
先向红妆添晓梦， 
争来白发送新愁。 
暖催衣上缝罗胜， 
晴报窗中点彩球。 
每度暗来还暗去， 
今年须遣蝶迟留。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长安春游</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">骑马傍闲坊， 
新衣著雨香。 
桃花红粉醉， 
柳树白云狂。 
不觉愁春去， 
何曾得日长。 
牡丹相次发， 
城里又须忙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长门</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">长门闭定不求生， 
烧却头花卸却筝。 
病卧玉窗秋雨下， 
遥闻别院唤人声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长门烛</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">秋夜床前蜡烛微， 
铜壶滴尽晓钟迟。 
残光欲灭还吹著， 
年少宫人未睡时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">闲居即事</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">老病贪光景， 
寻常不下帘。 
妻愁耽酒僻， 
人怪考诗严。 
小婢偷红纸， 
娇儿弄白髯。 
有时看旧卷， 
未免意中嫌。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">闲说</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">桃花百叶不成春， 
鹤寿千年也未神。 
秦陇州缘鹦鹉贵， 
王侯家为牡丹贫。 
歌头舞遍回回别， 
鬓样眉心日日新。 
鼓动六街骑马出， 
相逢总是学狂人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">闻故人自征戍回</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">昔闻著征戍， 
三年一还乡。 
今来不换兵， 
须死在战场。 
念子无气力， 
徒学事戎行。 
少年得生还， 
有同堕穹苍。 
自去报尔家， 
再行上高堂。 
尔弟修废枥， 
尔母缝新裳。 
恍恍恐不真， 
犹未苦承望。 
每日空出城， 
畏渴携壶浆。 
安得缩地经， 
忽使在我傍。 
亦知远行劳， 
人悴马玄黄。 
慎莫多停留， 
苦我居者肠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">隐者居</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">山人住处高， 
看日上蟠桃。 
雪缕青山脉， 
云生白鹤毛。 
朱书护身咒， 
水噀断邪刀。 
何物中长食， 
胡麻慢火熬。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雉将雏</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">雉咿喔， 
雏出鷇。 
毛斑斑， 
觜啄啄。 
学飞未得一尺高， 
还逐母行旋母脚。 
麦垄浅浅难蔽身， 
远去恋雏低怕人。 
时时土中鼓两翅， 
引雏拾虫不相离。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雨中寄东溪韦处士</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">雨中溪破无干地， 
浸著床头湿著书。 
一个月来山水隔， 
不知茅屋若为居。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雨过山村</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">雨里鸡鸣一两家， 
竹溪村路板桥斜。 
妇姑相唤浴蚕去， 
闲看中庭栀子花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题东华观</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">路尽烟水外， 
院门题上清。 
鹤雏灵解语， 
琼叶软无声。 
白发道心熟， 
黄衣仙骨轻。 
寂寥虚境里， 
何处觅长生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题元郎中新宅</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">近移松树初栽药， 
经帙书签一切新。 
铺设暖房迎道士， 
支分闲院著医人。 
买来高石虽然贵， 
入得朱门未免贫。 
惟有好诗名字出， 
倍教年少损心神。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题别遗爱草堂兼呈李十使君</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">曾住炉峰下， 
书堂对药台。 
斩新萝径合， 
依旧竹窗开。 
砌水亲看决， 
池荷手自栽。 
五年方暂至， 
一宿又须回。 
纵未长归得， 
犹胜不到来。 
君家白鹿洞， 
闻道亦生苔。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题台州隐静寺</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 王建</p>
                                <pre class="card-text">隐静灵仙寺天凿， 
杯度飞来建岩壑。 
五峰直上插银河， 
一涧当空泻寥廓。 
崆峒黯淡碧琉璃， 
白云吞吐红莲阁。 
不知势压天几重， 
钟声常闻月中落。 
第二百九十九卷</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题寿安南馆</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">明蒙竹间亭， 
天暖幽桂碧。 
云生四面山， 
水接当阶石。 
湿树浴鸟痕， 
破苔卧鹿迹。 
不缘尘驾触， 
堪作商皓宅。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题崔秀才里居</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">自知名出休呈卷， 
爱去人家远处居。 
时复打门无别事， 
铺头来索买残书。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题应圣观</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">精思堂上画三身， 
回作仙宫度美人。 
赐额御书金字贵， 
行香天乐羽衣新。 
空廊鸟啄花砖缝， 
小殿虫缘玉像尘。 
头白女冠犹说得， 
蔷薇不似已前春。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题所赁宅牡丹花</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">赁宅得花饶， 
初开恐是妖。 
粉光深紫腻， 
肉色退红娇。 
且愿风留著， 
惟愁日炙燋。 
可怜零落蕊， 
收取作香烧。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题柏岩禅师影堂</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">山中砖塔闭， 
松下影堂新。 
恨不生前识， 
今朝礼画身。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题柱国寺</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">皇帝施钱修此院， 
半居天上半人间。 
丹梯暗出三重阁， 
古像斜开一面山。 
松柏自穿空地少， 
川原不税小僧闲。 
行香天使长相续， 
早起离城日午还。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题江台驿</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">水北金台路， 
年年行客稀。 
近闻天子使， 
多取雁门归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题江寺兼求药子</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">隋朝旧寺楚江头， 
深谢师僧引客游。 
空赏野花无过夜， 
若看琪树即须秋。 
红珠落地求谁与， 
青角垂阶自不收。 
愿乞野人三两粒， 
归家将助小庭幽。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题法云禅院僧</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">不剃头多日， 
禅来白发长。 
合村迎住寺， 
同学乞修房。 
觉少持经力， 
忧无养病粮。 
上山犹得在， 
自解衲衣裳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题渭亭</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">云开远水傍秋天， 
沙岸蒲帆隔野烟。 
一片蔡州青草色， 
日西铺在古台边。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题石瓮寺</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">青崖白石夹城东， 
泉脉钟声内里通。 
地压龙蛇山色别， 
屋连宫殿匠名同。 
檐灯经夏纱笼黑， 
溪叶先秋腊树红。 
天子亲题诗总在， 
画扉长锁碧龛中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题禅师房</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">浮生不住叶随风， 
填海移山总是空。 
长向人间愁老病， 
谁来闲坐此房中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题花子赠渭州陈判官</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">腻如云母轻如粉， 
艳胜香黄薄胜蝉。 
点绿斜蒿新叶嫩， 
添红石竹晚花鲜。 
鸳鸯比翼人初帖， 
蛱蝶重飞样未传。 
况复萧郎有情思， 
可怜春日镜台前。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题裴处士碧虚溪居</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">鸟声真似深山里， 
平地人间自不同。 
春圃紫芹长卓卓， 
暖泉青草一丛丛。 
松台前后花皆别， 
竹崦高低水尽通。 
细问来时从近远， 
溪名载入县图中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题诜法师院</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">三年说戒龙宫里， 
巡礼还来向水行。 
多爱贫穷人远请， 
长修破落寺先成。 
秋天盆底新荷色， 
夜地房前小竹声。 
僧院不求诸处好， 
转经唯有一窗明。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题酸枣县蔡中郎碑</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">苍苔满字土埋龟， 
风雨销磨绝妙词。 
不向图经中旧见， 
无人知是蔡邕碑。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题金家竹溪</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 王建</p>
                                <pre class="card-text">少年因病离天仗， 
乞得归家自养身。 
买断竹溪无别主， 
散分泉水与新邻。 
山头鹿下长惊犬， 
池面鱼行不怕人。 
乡使到来常款语， 
还闻世上有功臣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">饭僧</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 王建</p>
                                <pre class="card-text">别屋炊香饭， 
薰辛不入家。 
温泉调葛面， 
净手摘藤花。 
蒲鲊除青叶， 
芹齑带紫芽。 
愿师常伴食， 
消气有姜茶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">香印</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 王建</p>
                                <pre class="card-text">闲坐烧印香， 
满户松柏气。 
火尽转分明， 
青苔碑上字。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>