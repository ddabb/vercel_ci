<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        王质
    </title>
    <meta name="description" content="王质的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">王质</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 王质（1127-1189） 字景文，号雪山，郓州（今山东东平）人，寓居兴国军（今湖北阳新）。绍兴三十年（1160）进士。博通经史，才气纵横，深得张浚、虞允文等主战派大臣器重，置为幕府，迁枢密院编修官。耿直敢言，为内侍近臣所嫉，奉祠山居以终。其词作喜用口语，风格清壮。有《雪山集》。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一斛珠</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">寒江凝碧。 
是谁翦作梨花出。 
花心犹带江痕湿。 
轻注香腮， 
却是桃花色。 
飞来飞去何曾密。 
疏疏全似新相识。 
横吹小弄梅花笛。 
看你飘零， 
不似江南客。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">万年欢</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 王质</p>
                                <pre class="card-text">一轮明月， 
古人心万年， 
更寸心存。 
沧海化为黄土， 
心不成尘。 
杳杳兴亡成败， 
满乾坤、未见知音。 
抚阑干、欲唤英魂， 
沈沈又没人应。 
无聊敧枕搔首， 
梦庐中坛上， 
一似平生。 
共挽长江为酒， 
相对同倾。 
不觉霜风敲竹， 
睡觉来、海与愁深。 
拂袖去， 
塞北河西， 
红尘陌上寻人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">临江仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">曲水流觞修禊事， 
祓除洗净春愁。 
举尊再拜寿君侯。 
只今虚鼎足， 
好去作班头。 
自古相门还出相， 
春旗小驻南州。 
云孙将绍祖风流。 
他时如见忆， 
江汉一渔舟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">倦寻芳</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">冰壶秋月， 
去了潘郎， 
传到梁老。 
骑马乘船， 
麾斥五湖三岛。 
任捎云， 
兼拂日， 
拽蛟龙、鳞鬣都推倒。 
厢尘中， 
分付高人胜士， 
把云烟扫。 
乾坤巧。 
自苍筠无汗， 
乌锥无刃， 
此为至宝。 
第一君门通表。 
书囊谏草。 
第二文章扬事业， 
第三编简摅怀抱。 
千百般， 
终久被他磨了。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">八声甘州</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">事茫茫、赤壁半帆风， 
四海忽三分。 
想苍烟金虎， 
碧云铜爵， 
恨满乾坤。 
郁郁秣陵王气， 
传到第三孙。 
风虎云龙会， 
自有其人。 
朱颜二十有四， 
正锦帏秋梦， 
玉帐春声。 
望吴江楚汉， 
明月伴英魂。 
浥浥小桥红浪湿， 
抚虚弦、何处得郎闻。 
雪堂老， 
千年一瞬， 
再击空明。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">凤时春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">标格风流前辈。 
才瞥见春风， 
萧然无对。 
只有月娥心不退。 
依旧断桥， 
横在流水。 
我亦共、月娥同意。 
肯将情移在， 
粗红俗翠。 
除丁香蔷薇酴醿外。 
便作花王， 
不是此辈。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">别素质·忆瑶姬</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 王质</p>
                                <pre class="card-text">一个茅奄， 
三间七架。 
两畔更添两厦。 
倒坐双亭平分， 
扶阑两下。 
门前数十丘稏。 
塍外更百十株桑柘。 
一溪活水长流， 
馀波及、蔬畦菜把。 
便是招提与兰若。 
时钞疏乡园， 
看经村社。 
随分斗米相酬， 
环钱相谢。 
便阕少亦堪借借。 
常收些、笋乾蕨鮓。 
好年岁， 
更无兵无火， 
快活杀也。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">定风波</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">白璧黄金爵上卿。 
紫宸殿下拜丝纶。 
才出龙门开虎帐， 
但看， 
甲光如水夜如尘。 
古古今今男子事， 
摇动， 
芙蓉旗影入金尊。 
到得关河公事了， 
早去， 
白云堆里养精神。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">怨春郎</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">芦花已老。 
蓼花已老。 
江腹冲风， 
山头残照。 
暮烟不辨栖鸥。 
识归舟。 
归舟照顾新洲阁。 
惊波恶。 
别拣深湾泊。 
南津北泺， 
水村总没人家。 
莽平沙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">无月不登楼</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 王质</p>
                                <pre class="card-text">池塘生春草， 
梦中共、水仙相识。 
细拨冰绡， 
低沈玉骨， 
搅动一池寒碧。 
吹尽杨花， 
糁毡消白。 
却有青钱， 
点点如积。 
渐成翠、亭亭如立。 
汉女江妃入奁室。 
掰破靓妆拥出。 
夜月明前， 
夕阳敧後， 
清妙世间标格。 
中贮琼瑶汁。 
才嚼破、露飞霜泣。 
何益。 
未转眼， 
度秋风， 
成陈迹。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杨柳枝</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 王质</p>
                                <pre class="card-text">惯得娇云赶不开。 
去还来。 
淡光无可照楼台。 
且停杯。 
薄雨疏疏时几点， 
洒浮埃。 
卖花未上担儿抬。 
听他催。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水调歌头</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">细数十年梦， 
十处过中秋。 
今年清梦， 
还在黄鹤旧楼头。 
老子个中不浅， 
此会天教重见， 
今古一南楼。 
星汉淡无色， 
玉锦倚空浮。 
带秦烟， 
萦楚雾， 
熨江流。 
关河离合南北， 
依旧照清愁。 
想见姮娥冷笑， 
笑我归来霜鬓， 
空敝黑貂裘。 
把酒问清影， 
肯去伴沧洲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江城子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">细风微揭碧鳞鳞。 
绣帏深。 
不闻声。 
时见推帘， 
笼袖玉轻轻。 
不似绮楼高卷幔， 
相指点， 
总分明。 
斜湾丛柳暗阴阴。 
且消停。 
莫催行。 
只恨夕阳， 
虽好近黄昏。 
得到钗梁容略住， 
无分做， 
小蜻蜓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">沁园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">二百年间， 
十二时中， 
悲欢往来。 
但盖头一把， 
容身方丈， 
无多缘饰， 
莫遣尘埃。 
屈曲成幽， 
萧条生净， 
野草闲花都妙哉。 
家无力， 
虽然咫尺， 
强作萦回。 
竹斋。 
向背松斋。 
须次第、春兰秋菊开。 
在竹篱虚处， 
密栽甘橘， 
荆桥斜畔， 
疏种香梅。 
山芋芼羹， 
地黄酿粥， 
冬後春前皆可栽。 
门通水， 
荷汀蓼渚， 
足可徘徊。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">泛兰舟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">萧萧乌帽黄衫。 
元水拍云岩。 
风清月白， 
一双碧眼莹秋潭。 
四海九州， 
茫茫东北， 
渺渺西南。 
松霜杉露毵毵。 
龙门隔如参井， 
青城佳气与天参。 
蔽山充野， 
牡丹红外茯苓甘。 
鹤顶凝丹， 
隙驹蹀躞， 
尽百年闲。 
乾坤云海风帆。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 王质</p>
                                <pre class="card-text">何药能医肠九回。 
榴莲不似蜀当归。 
却簪征帽解戎衣。 
泪下猿声巴峡里， 
眼荒鸥碛楚江涯。 
梦魂只傍故人飞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清平乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">从来清瘦。 
更被春僝僽。 
瘦得花身无可有。 
莫放隔帘风透。 
一枝相映孤灯。 
灯明不似花明。 
细看横斜影下， 
如闻溪水泠泠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满江红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">生縠平铺， 
吹不起、轻风无力。 
西江上、斗牛相射， 
水天一色。 
二妙风流今代少， 
一时光价何时息。 
更绛霄、白日下云軿， 
芙蓉客。 
整飞驭， 
成得得。 
寻前约、宽忆忆。 
正云飞雨卷， 
旧红新碧。 
茁茁抽长荷柄绿， 
毵毵吐净杨花白。 
渐衣篝、香润入梅天， 
红绡湿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">滴滴金</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">阴阴湿雾霜无汁。 
江气逼、树声滴。 
荒林只见夕阳入。 
谁唤晚烟集。 
渔翁犹把钓竿执。 
蓑共笠、时时葺。 
风刚浪猛早收拾。 
天外暮云黑。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">燕归来·喜迁莺</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">拂拂春风入马啼。 
□驻绿杨堤。 
绿杨堤上乳莺啼。 
声声怨、怨春归。 
而今一似花流水， 
纵迹任东西。 
利成名逐在何时。 
早赢得、两分飞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">生查子</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 王质</p>
                                <pre class="card-text">见汝小溪湾， 
修竹连疏影。 
林杪动风声， 
惊下毵毵粉。 
见汝大江郊， 
高浪摇枯本。 
飞雪密封枝， 
直到斜阳醒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相见欢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">霜花零落全稀。 
不成飞。 
寒水溶溶漾漾、软琉璃。 
红未涌， 
青已露， 
白都晞。 
□□□□沙暖、戏凫鷖。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">真珠帘</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">翠虬夭矫拿苍玉。 
飞来到、吾庐溪湾山麓。 
一笑忽相逢， 
更解包投宿。 
北池之畔西墙曲， 
与主人、呼青吸绿。 
恨我， 
无天寒翠袖， 
共倚修竹。 
每遇飞雪萧萧， 
更惊风槭槭， 
清标可掬。 
更与月同来， 
无半点尘俗。 
冬有寒梅闲相伴， 
春亦有、幽兰相逐。 
香足。 
才露下霜飞， 
又有秋菊。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">眼儿媚</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">雨润梨花雪未乾。 
犹自有春寒。 
不如且住， 
清明寒食， 
数日之间。 
想君行尽嘉陵水， 
我已下江南。 
想看万里， 
时须片纸， 
各报平安。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">笛家弄·笛家</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 王质</p>
                                <pre class="card-text">凌乱败荷， 
既似沙莞， 
又如淝水。 
颠倒旌旗都靡。 
馀花敧谢， 
又似乌江， 
骓兮不逝。 
虞兮奈尔。 
凋柳萧骚， 
又如轵道， 
故老何颜对。 
因缘断。 
时节转。 
自然如彼。 
自然如此。 
水边沙际。 
芦花摇曳。 
唤住行人， 
蓼花妩媚。 
引翻游子。 
又似江都酣夜延秋， 
建业望仙结绮。 
月下心飞， 
风前骨醉。 
共苹花得意。 
今看昔、後看今未。 
一回头， 
已百弹指。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">红窗怨</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 王质</p>
                                <pre class="card-text">欲寄意， 
都无有。 
且须折赠、市桥官柳。 
看君著上征衣， 
也寻思、榜舟楚江口。 
此会未知何时又。 
恨男儿、不长相守。 
苟富贵、毋相忘， 
若相忘、有如此酒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">苏幕遮</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">驿尘飞， 
天意紧。 
香雪芝封， 
犹带吴泥润。 
昨夜宝奁开玉镜。 
一点西风， 
便觉寒秋近。 
白苹洲， 
红蓼径。 
风露凄清， 
快促黄金镫。 
叠叠重重听好信。 
掷了碧油幢， 
更掷双堂印。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蓦山溪</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">枯林荒陌， 
矮树敷鲜叶。 
不见雅风标， 
十二分、山容野色。 
因何嫩茁， 
舞动小旗枪， 
梅花後， 
杏花前， 
色味香三绝。 
含光隐耀， 
尘土埋豪杰。 
试看大粗疏， 
争知变、寒云飞雪。 
休说休说， 
世只两名花， 
芍药相， 
牡丹王， 
未尽人间舌。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">虞美人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">绿阴夹岸人家住。 
桥上人来去。 
行舟远远唤相应。 
全似孤烟斜日、出阊门。 
浪花拂拂侵沙觜。 
直到垂杨底。 
吴江虽有晚潮回。 
未比合江亭下、水如飞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西江月</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">璧水桥边此客， 
金銮坡上何人。 
沙场老马事无成。 
泪湿青莹夹镜。 
袖手烟霏小景， 
回头石岭空城。 
乾坤遗恨渺难平。 
目断塞鸿孤影。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">金谷园花发怀古</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 王质</p>
                                <pre class="card-text">寂寥金谷涧， 
花发旧时园。 
人事空怀古， 
烟霞此独存。 
管弦非上客， 
歌舞少王孙。 
繁蕊风惊散， 
轻红鸟乍翻。 
山川终不改， 
桃李自无言。 
今日经尘路， 
凄凉讵可论。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长相思</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">红疏疏， 
紫疏疏。 
可惜飘零著地铺。 
春残心转孤。 
莺相呼。 
燕相呼。 
楼下垂杨遮得乌。 
倚阑人已无。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">青玉案</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">中央自有仙风度。 
散入千林去。 
万点秋芳洒飞露。 
舜裳赭色， 
尧眉黄彩， 
化作花无数。 
层层翠葆鸾旗舞。 
吹下天香遍瑶宇。 
万岁千秋奉明主。 
桂华月苑， 
蕊珠宝殿， 
长听黄金缕。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">青门引·青门饮</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 王质</p>
                                <pre class="card-text">寻遍江南麓。 
只有斑斑野菊。 
梅花不遇我心悲， 
一枝得见， 
便是一年足。 
微香来自横冈竹。 
飞度寒溪曲。 
落路寻人借问， 
谢他指向深深谷。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 王质</p>
                                <pre class="card-text">一只船儿任意飞。 
眼前不管是和非。 
鱼儿得了浑闲事， 
未得鱼儿未肯归。 
全似懒， 
又如痴。 
这些快活有谁知。 
华堂只见灯花好， 
不见波平月上时。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>