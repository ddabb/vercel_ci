<!DOCTYPE html>
<html lang="zh-CN">

<head>
    <meta charset="UTF-8">
    <title>
        方岳
    </title>
</head>

<body>
    <h1>
        方岳
    </h1>
    <p><strong>朝代:</strong>
        宋代
    </p>
    <p><strong>生平:</strong>
        方岳（1199--1262） 字巨山，号秋崖，新安祁门（今属安徽）人。理宗绍定五年（1232）进士，曾为文学掌教，后任袁州太守，官至吏部侍郎。因忤权要史嵩之、丁大全，贾似道诸人，终生仕途失意。工于诗，多描写农村生活与田园风光，质朴自然。其词多抒发爱国忧时之情，风格清健。著有《秋崖集》四十卷，词集有《秋崖词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一剪梅·一翦梅
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>谁翦轻琼做物华。 
春绕天涯。 
水绕天涯。 
园林晓树恁横斜。 
道是梅花。 
不是梅花。 
宿鹭联拳倚断槎。 
昨夜寒些。 
今夜寒些。 
孤舟蓑笠钓烟沙。 
待不思家。 
怎不思家。
                        </pre>
            </li>
            
            <li>
                <h3>
                    一落索
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>瘦得黄花能小。 
一帘香杳。 
东篱云冷正愁予， 
犹幸是、西风少。 
叶下亭皋渺渺。 
秋何为者。 
无钱持蟹对黄花， 
又孤负、重阳也。
                        </pre>
            </li>
            
            <li>
                <h3>
                    八六子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>喜椿庭。 
近来强健， 
团栾雁序欢声。 
正柳絮帘栊清昼， 
牡丹栏槛新晴， 
缓飞翠觥。 
阿戎碌碌功名。 
但要无灾无难， 
何曾著公卿。 
且抖擞斑衣， 
笑供儿戏， 
共将乐事， 
细酬佳景， 
须知翠袖全盛绿黛， 
金章不换蓑青。 
松亭。 
中间顿个寿星。
                        </pre>
            </li>
            
            <li>
                <h3>
                    哨遍
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>月亦老乎， 
劝尔一杯， 
听说平生事。 
吾问汝， 
开辟自何时。 
有乾坤更应有尔。 
年几许。 
鸿荒邈哉遐已。 
吾今断自唐虞起。 
系帝曰放勋， 
甲辰践祚， 
数至今、宋嘉熙。 
凡三千五百二十年馀。 
嗟雨︽风﹀几盈亏。 
老兔奔驰， 
痴蟆吞吐， 
定应衰矣。 
噫。 
月岂无悲。 
吾观人寿几期颐。 
炯炯双眸子， 
明清无过婴儿。 
但才到中年， 
昏然欲眊， 
那堪老矣知何似。 
试以此推之。 
吾言有理， 
不能不自疑耳。 
恐古时月与今时异。 
恨则恨今人不千岁。 
但见今、冰轮如洗。 
阿谁曾自前古， 
看到隋唐世。 
几时明洁， 
几时昏暗， 
毕竟少晴多雨。 
须臾月落夜何其。 
曰先生、审之姑醉。
                        </pre>
            </li>
            
            <li>
                <h3>
                    喜迁莺
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>淮山秋晓。 
问西风几度， 
雁云蛩草。 
铁色骢骄， 
金花袍窄， 
未觉塞垣寒早。 
笳鼓声中晴色， 
一羽不飞边报。 
君莫道， 
怎乾坤许大， 
英雄能少。 
谈笑。 
鸣镝处， 
生缚胡雏， 
烽火传音耗。 
漠漠寒沙， 
荒荒残照， 
正空不劳深讨。 
但喜欢迎马首， 
犹是中原遗老。 
关何事， 
待归来细话， 
一尊倾倒。
                        </pre>
            </li>
            
            <li>
                <h3>
                    如梦令
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>知是谁家燕子。 
直恁惺松言语。 
深入绣帘来， 
无奈落花飞絮。 
春去。 
春去。 
且道干卿何事。
                        </pre>
            </li>
            
            <li>
                <h3>
                    最高楼
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>秋崖底， 
云卧欲生苔。 
无梦到公台。 
有月锄、晓带乌犍去， 
与烟蓑、夜钓白鱼来。 
问谁能， 
供酒料， 
办诗材。 
君莫笑、闲忙棋得势。 
也莫笑、浮湛渔得计。 
胸次老， 
雪崔嵬。 
付老夫、小小鸬鹚杓， 
尽诸公、衮衮凤凰台。 
且容侬， 
多种竹， 
剩栽梅。
                        </pre>
            </li>
            
            <li>
                <h3>
                    望江南·忆江南
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 方岳</p>
                <pre>梅欲老， 
撑月过南徐。 
家口纵多难减鹤， 
路程不远易携书。 
只是废春锄。 
霜满袖， 
茶灶借僧庐。 
湖海甚豪今倦矣， 
丘山虽寿竟何如。 
一笑荐冰蔬。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>慨晴江渺渺， 
乘风下、倚沧浪。 
问许大乾坤， 
金焦两点， 
曾几兴亡。 
平章古人安在， 
但青山、烟水共微茫。 
不道鹭嘲鸥笑， 
归来鬓已苍苍。 
垂杨。 
舞尽斜阳。 
双燕语、尽渠忙。 
黯柔情不管， 
花深传漏， 
羽急飞觞。 
思量人间如梦， 
放半分、佯醉半佯狂。 
明日海棠犹旧， 
春风未老秋娘。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>老子兴不浅， 
归矣复言归。 
不知归又何处， 
知我者何希。 
幸有青山一片， 
付与白云千载， 
便可乐渔矶。 
且尽一杯酒， 
春瓮晓生肥。 
倩梅花， 
邀涧叟， 
醉林扉。 
五年今已如此， 
莫倚健於飞。 
日月笼中双鸟， 
今古人间一马， 
五十五年非。 
归去不归去， 
未了比山薇。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>昼长庭院深深， 
春柔一枕流霞醉。 
蒙松欲醒， 
娇羞还困， 
锦屏围翠。 
豆寇初肥， 
樱桃微绽， 
玉阑同倚。 
记华清浴起， 
渭流波暖， 
红涨腻、弃脂水。 
燕子来时天气。 
尽韶风、与诗为地。 
芳丛雨歇， 
露痕日酽， 
英英仙意。 
莫恨无香， 
最怜有韵， 
天然情致。 
待问春能几， 
五更犹是， 
拌今宵睡。
                        </pre>
            </li>
            
            <li>
                <h3>
                    汉宫春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>云涧之癯， 
有诗盟未了， 
鸥泛江湖。 
一官直为仙耳， 
不受尘驱。 
高情逸韵， 
自兰亭、已後都无。 
准拟画、剡舟夜雪， 
与君相对成图。 
半竹苔寒如此， 
问谁欤来者， 
鹤伴薰炉。 
何如贮之天上， 
风露冰壶。 
江南春早， 
想梅花、不肯欺吾。 
疑便是， 
孤山之北， 
水乡月影林逋。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>几年诗骨雪槎牙。 
痼烟霞。 
老生涯。 
五十八翁， 
堪喜亦堪嗟。 
忽忆香山居士语， 
还失笑， 
较争些。 
荒寒梅坞月横斜。 
短篱遮。 
野人家。 
枝北枝南， 
须有两三花。 
紧闭竹门传语客， 
那得暇， 
尽由他。
                        </pre>
            </li>
            
            <li>
                <h3>
                    江神子·江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>梅花吹梦过溪桥。 
路迢迢。 
雪初消。 
似恁天寒， 
诗瘦想无柳。 
听得草堂人有语， 
能几日， 
是生朝。 
乱云深处洗山瓢。 
鬓萧萧。 
酒红朝。 
回首六朝， 
南北黯魂销。 
纵使锺山青眼在， 
终不似， 
侣渔樵。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>蠢彼鼪鼯， 
嗟尔何为， 
敢瞰长淮。 
遣诗书元帅， 
又劳指画， 
神仙寿日， 
不放襟怀。 
略已三年， 
可曾一笑， 
天岂悭吾老子哉。 
诸人者， 
且携将雅颂， 
留待磨崖。 
我姑酌彼金罍。 
便小醉、宁辞鹦鹉杯。 
问今何时也， 
子其休矣， 
有如此酒， 
奚取吾侪。 
帝曰不然， 
政须卿辈， 
作我长城惟汝谐。 
凝望处， 
见红尘飞骑， 
捷羽东来。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 方岳</p>
                <pre>夜醉渊明把菊图。 
宿酲扶晓又冰壶。 
秋香留得伴双凫。 
并日满浮金馨落， 
明年初赐玉茱萸。 
更书欲上有除书。
                        </pre>
            </li>
            
            <li>
                <h3>
                    满庭芳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>半壳含黄， 
双螯擘紫， 
风流浑是芦花。 
江头秋老， 
谁了酒生涯。 
玉质金相如许， 
怎消受、明月寒沙。 
橙香也， 
不闲左手， 
除是付诗家。 
草泥， 
行郭索， 
横戈曾怒， 
张翰浮夸。 
笑鲈鱼虽好， 
风味争些。 
醉嚼霜前松雪， 
江湖梦、不枉归槎。 
停杯问， 
余其负腹， 
是腹负余耶。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>且问黄花， 
陶令後、几番重九。 
应解笑、秋崖人老， 
不堪诗酒。 
宇宙一舟吾倦矣， 
山河两戒天知否。 
倚西风、无奈剑花寒， 
虬龙吼。 
江欲釂， 
谈天口。 
秋何负， 
持螯手。 
尽石鳞芜没， 
断烟衰柳。 
故国山围青玉案， 
何人印佩黄金斗。 
倘只消、江左管夷吾， 
终须有。
                        </pre>
            </li>
            
            <li>
                <h3>
                    烛影摇红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>辇路融晴， 
宫云逗晓青旗报。 
梅边香沁彩鞭寒， 
初信花风到。 
笑语谁家帘幕， 
镂冰丝、红粉绿闹。 
髻横玉燕， 
鬓颤琼幡， 
不能知掉。 
看见春来， 
麴尘微涨催兰棹。 
娇横拂略上柔条， 
等得莺眠觉。 
引出千花万草。 
喜搀先、椒盘竹爆。 
问谁天上， 
瑶帖初供， 
玉堂归儤。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 方岳</p>
                <pre>木犀过了诗憔悴。 
只有黄花开又未。 
秋风也不管人愁， 
到处相寻吹短袂。 
露滴碧觞谁共醉。 
肠断向来携手地。 
夜寒笺与月明看， 
未必月明知此意。
                        </pre>
            </li>
            
            <li>
                <h3>
                    瑞鹤仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>中元才过节。 
正宇宙澄清， 
一天寒碧。 
凉飙动秋色。 
算佳辰恰是， 
下弦当日。 
天生俊杰。 
富文才、瑰奇挺特。 
看葱葱， 
和气薰城， 
共庆武夷仙伯。 
难得。 
钓鳌连六， 
虎傍登名， 
新题淡墨。 
从容莲幕。 
游花县， 
无邀隔。 
纵风流别驾， 
难淹紫诏， 
行对天颜咫尺。 
更堪夸， 
萱草长春， 
红衣交列。
                        </pre>
            </li>
            
            <li>
                <h3>
                    瑞鹧鸪
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 方岳</p>
                <pre>中元过後恰三朝。 
因甚庭闱喜气飘。 
李谪若非当此夕， 
甲生应是在今宵。 
满斟绿醑歌檀口， 
慢拍红牙舞柳腰。 
富贵荣华谁得似， 
祝公千岁乐逍遥。
                        </pre>
            </li>
            
            <li>
                <h3>
                    百字谣·念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>河南灵地， 
信从生俊杰， 
皆由天佑。 
见说簪缨称世袭， 
复是青毡还旧。 
学海渊源， 
笔端锋镝， 
未逊谁居右。 
使台暂赞， 
直须黄阁环召。 
欣遇初度良辰， 
中原节过， 
九日方称寿。 
好看莱衣□舞处， 
尽羡一门三秀。 
名过河东， 
迭居宰职， 
复见韦平胄。 
祝君遐算， 
南山松柏长茂。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>雁带新霜几多愁。 
和月落沧洲。 
桂花如许， 
菊花如许， 
怎不悲秋。 
江山例合闲人管， 
也白几分头。 
去年曾此， 
今年曾此， 
烟雨孤舟。
                        </pre>
            </li>
            
            <li>
                <h3>
                    花心动
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>雪带边寒， 
渺愁予、雪中谁抱奇节。 
逊在扬州， 
逋老孤山， 
芳信顿成消歇。 
江南茅屋今安在， 
疏影瘦、祗堪叹息。 
归来未， 
沙头立尽， 
暮天云碧。 
自笑梁园赋客。 
倚旧日鞍鞯， 
春风巾帻。 
问讯横枝， 
暖热新花， 
无处访寻诗阁。 
几年不见冰霜面， 
知谁共、批风支月。 
归来也， 
鸥盟不妨再结。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>鸥清眠醉晴溪月。 
几梦寒蓑雪。 
断桥篱落带人家。 
枝北枝南初著、两三花。 
曾於春底横孤艇。 
香似诗能冷。 
娟娟玉立载归壶。 
渺渺愁予肯入、楚骚无。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>山抹修眉横绿净。 
浦溆生寒， 
立尽梧桐影。 
香灺未消帘幕静。 
醉红如洗风吹醒。 
一夜秋声连玉井。 
梦落孤篷， 
已尽山阴兴。 
戍角凄凉清漏永。 
江南烟雨何堪省。
                        </pre>
            </li>
            
            <li>
                <h3>
                    行香子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>说与樵青。 
紧闭柴门。 
道先生检校东屯。 
阿戎安在， 
未扫愁痕。 
且免歌词， 
休载妓， 
莫携尊。 
梅自生春。 
雪立前村。 
道此杯、酒也须温。 
无穷身外， 
付与乾坤。 
谁共耕山， 
闲钓水、饱窥园。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>茅屋何堪翠袖， 
芝田自有霓裳。 
一双雪舞碧云乡。 
富贵人家以上。 
竹外山童敲臼， 
梅边溪友传觞。 
青霞道服石炉香。 
便是寿星模样。
                        </pre>
            </li>
            
            <li>
                <h3>
                    贺新凉·贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>问讯江南客。 
怕秋崖、苔荒诗屋， 
云侵山屐。 
留得钓竿西日手， 
梦落鸥傍鹭侧。 
倩传语、溪翁将息。 
四十飞腾斜暮景， 
笑双篷、一懒无他画。 
惟饱饭， 
散轻策。 
世间万事知何极。 
问乾坤、待谁整顿， 
岂无豪杰。 
水驿山村还要我， 
料理松风竹雪。 
也不学、草颠诗白。 
自有春蓑黄犊在， 
尽诸公、宝马摇金勒。 
容我辈， 
醉云液。
                        </pre>
            </li>
            
            <li>
                <h3>
                    酹江月·念奴娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 方岳</p>
                <pre>祈山底处， 
为二松千竹， 
肯题崖壁。 
雪洒谈犀麾雁骛， 
尔辈何烦涉笔。 
使者知乎， 
民其劳止， 
且莫闲耕织。 
片言金石， 
唤回春意无极。 
虽则王谢人家， 
一癯仙泽， 
面作苍烟色。 
茶炷笔床将雨屐， 
吟到梅花消息。 
贱子何为， 
老仙如问， 
莫道头今白。 
寒蓑几梦， 
研朱看点周易。
                        </pre>
            </li>
            
            <li>
                <h3>
                    风流子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>小楼帘不卷， 
花正闹、灯火竞春宵。 
想旧日何郎， 
飞金叵罗， 
三生杜牧， 
醉董娇饶。 
香尘路， 
云松鸾髻鬌， 
月衬马蹄骄。 
仿佛神仙， 
刘安鸡犬， 
分明富贵， 
子晋笙箫。 
人生行乐耳， 
君不见、迷楼春绿迢迢。 
二十四、经行处， 
旧月今桥。 
但索笑梅花， 
酒消新雪， 
纵情诗草， 
笔卷春潮。 
俯仰人间陈迹， 
莫惜金貂。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>今朝廿九， 
明朝初一。 
怎欠秋崖个生日。 
客中情绪老天知， 
道这月、不消三十。 
春盘缕翠， 
春缸摇碧。 
便泥做、梅花消息。 
雪边试问是耶非， 
笑今夕、不知何夕。
                        </pre>
            </li>
            
            <li>
                <h3>
                    齐天乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 方岳</p>
                <pre>孤篷夜傍低丛宿， 
萧萧雨声悲切。 
一岸霜痕， 
半江烟色， 
愁到沙头枯叶。 
澹云没灭。 
黯西风吹老， 
满汀新雪。 
天岂无情， 
离骚点点送归客。 
归去来兮怎得， 
尽鹭翅鸥倚， 
乍寒时节。 
秋晚山川， 
夕阳浦溆， 
赢得别肠千结。 
涛翻浪叠。 
那得似西来， 
一筇横绝。 
搔首江南， 
雁衔千里月。
                        </pre>
            </li>
            
    </ul>
</body>

</html>