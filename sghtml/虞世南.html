<!DOCTYPE html>
<html lang="zh-CN">

<head>
    <meta charset="UTF-8">
    <title>
        虞世南
    </title>
</head>

<body>
    <h1>
        虞世南
    </h1>
    <p><strong>朝代:</strong>
        唐代
    </p>
    <p><strong>生平:</strong>
        字伯施，余姚人。沉静寡欲，精思读书，至累旬不盥栉。文章婉缛，见称于仆射徐陵，同是有名。在隋，官秘书郎，十年不徙。入唐，为秦府记室参军，迁太子中舍人。太宗践祚，历弘文馆学士、秘书监。卒谥文懿。太宗称其德行、忠直、博学、文词、书翰为五绝。集三十卷。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    从军行二首
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>涂山烽候惊， 
弭节度龙城。 
冀马楼兰将， 
燕犀上谷兵。 
剑寒花不落， 
弓晓月逾明。 
凛凛严霜节， 
冰壮黄河绝。 
蔽日卷征蓬， 
浮天散飞雪。 
全兵值月满， 
精骑乘胶折。 
结发早驱驰， 
辛苦事旌麾。 
马冻重关冷， 
轮摧九折危。 
独有西山将， 
年年属数奇。 
烽火发金微， 
连营出武威。 
孤城塞云起， 
绝阵虏尘飞。 
侠客吸龙剑， 
恶少缦胡衣。 
朝摩骨都垒， 
夜解谷蠡围。 
萧关远无极， 
蒲海广难依。 
沙磴离旌断， 
晴川候马归。 
交河梁已毕， 
燕山旆欲挥。 
方知万里相， 
侯服见光辉。
                        </pre>
            </li>
            
            <li>
                <h3>
                    侍宴应诏赋韵得前字
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 虞世南</p>
                <pre>芬芳禁林晚， 
容与桂舟前。 
横空一鸟度， 
照水百花然。 
绿野明斜日， 
青山澹晚烟。 
滥陪终宴赏， 
握管类窥天。
                        </pre>
            </li>
            
            <li>
                <h3>
                    侍宴归雁堂
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 虞世南</p>
                <pre>歌堂面渌水， 
舞馆接金塘。 
竹开霜后翠， 
梅动雪前香。 
凫归初命侣， 
雁起欲分行。 
刷羽同栖集， 
怀恩愧稻粱。
                        </pre>
            </li>
            
            <li>
                <h3>
                    凌晨早朝
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 虞世南</p>
                <pre>万瓦宵光曙， 
重檐夕雾收。 
玉花停夜烛， 
金壶送晓筹。 
日晖青琐殿， 
霞生结绮楼。 
重门应启路， 
通籍引王侯。
                        </pre>
            </li>
            
            <li>
                <h3>
                    出塞
                </h3>
                <p><strong>形式:</strong>
                    词
                </p>
                <p><strong>标签:</strong>
                    唐代, 虞世南</p>
                <pre>上将三略远， 
元戎九命尊。 
缅怀古人节， 
思酬明主恩。 
山西多勇气， 
塞北有游魂。 
扬桴上陇坂， 
勒骑下平原。 
誓将绝沙漠， 
悠然去玉门。 
轻赍不遑舍， 
惊策骛戎轩。 
凛凛边风急， 
萧萧征马烦。 
雪暗天山道， 
冰塞交河源。 
雾锋黯无色， 
霜旗冻不翻。 
耿介倚长剑， 
日落风尘昏。
                        </pre>
            </li>
            
            <li>
                <h3>
                    初晴应教
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 虞世南</p>
                <pre>初日明燕馆， 
新溜满梁池。 
归云半入岭， 
残滴尚悬枝。
                        </pre>
            </li>
            
            <li>
                <h3>
                    发营逢雨应诏
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 虞世南</p>
                <pre>豫游欣胜地， 
皇泽乃先天。 
油云阴御道， 
膏雨润公田。 
陇麦沾逾翠， 
山花湿更然。 
稼穑良所重， 
方复悦丰年。
                        </pre>
            </li>
            
            <li>
                <h3>
                    和銮舆顿戏下
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>重轮依紫极， 
前耀奉丹霄。 
天经恋宸扆， 
帝命扈仙镳。 
乘星开鹤禁， 
带月下虹桥。 
银书含晓色， 
金辂转晨飙。 
雾澈轩营近， 
尘暗苑城遥。 
莲花分秀萼， 
竹箭下惊潮。 
抚己惭龙干， 
承恩集凤条。 
瑶山盛风乐， 
抽简荐徒谣。
                        </pre>
            </li>
            
            <li>
                <h3>
                    咏舞
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 虞世南</p>
                <pre>繁弦奏渌水， 
长袖转回鸾。 
一双俱应节， 
还似镜中看。
                        </pre>
            </li>
            
            <li>
                <h3>
                    咏萤
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 虞世南</p>
                <pre>的历流光小， 
飘飖弱翅轻。 
恐畏无人识， 
独自暗中明。
                        </pre>
            </li>
            
            <li>
                <h3>
                    奉和出颍至淮应令
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 虞世南</p>
                <pre>良晨喜利涉， 
解缆入淮浔。 
寒流泛鹢首， 
霜吹响哀吟。 
潜鳞波里跃， 
水鸟浪前沉。 
邗沟非复远， 
怅望悦宸襟。
                        </pre>
            </li>
            
            <li>
                <h3>
                    奉和咏日午
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 虞世南</p>
                <pre>高天净秋色， 
长汉转曦车。 
玉树阴初正， 
桐圭影未斜。 
翠盖飞圆彩， 
明镜发轻花。 
再中良表瑞， 
共仰璧晖赊。
                        </pre>
            </li>
            
            <li>
                <h3>
                    奉和咏风应魏王教
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 虞世南</p>
                <pre>逐舞飘轻袖， 
传歌共绕梁。 
动枝生乱影， 
吹花送远香。
                        </pre>
            </li>
            
            <li>
                <h3>
                    奉和幸江都应诏
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>南国行周化， 
稽山秘夏图。 
百王岂殊轨， 
千载协前谟。 
肆觐遵时豫， 
顺动悦来苏。 
安流进玉轴， 
戒道翼金吾。 
龙旂焕辰象， 
凤吹溢川涂。 
封唐昔敷锡， 
分陕被荆吴。 
沐道咸知让， 
慕义久成都。 
冬律初飞管， 
阳鸟正衔芦。 
严飙肃林薄， 
暧景澹江湖。 
鸿私浃幽远， 
厚泽润凋枯。 
虞琴起歌咏， 
汉筑动巴歈。 
多幸沾行苇， 
无庸类散樗。
                        </pre>
            </li>
            
            <li>
                <h3>
                    奉和幽山雨后应令
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>肃城邻上苑， 
黄山迩桂宫。 
雨歇连峰翠， 
烟开竟野通。 
排虚翔戏鸟， 
跨水落长虹。 
日下林全暗， 
云收岭半空。 
山泉鸣石涧， 
地籁响岩风。
                        </pre>
            </li>
            
            <li>
                <h3>
                    奉和月夜观星应令
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>早秋炎景暮， 
初弦月彩新。 
清风涤暑气， 
零露净嚣尘。 
薄雾销轻縠， 
鲜云卷夕鳞。 
休光灼前曜， 
瑞彩接重轮。 
缘情扌离圣藻， 
并作命徐陈。 
宿草诚渝滥， 
吹嘘偶仆绅。 
天文岂易述， 
徒知仰北辰。
                        </pre>
            </li>
            
            <li>
                <h3>
                    奉和献岁宴宫臣
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 虞世南</p>
                <pre>履端初起节， 
长苑命高筵。 
肆夏喧金奏， 
重润响朱弦。 
春光催柳色， 
日彩泛槐烟。 
微臣同滥吹， 
谬得仰钧天。
                        </pre>
            </li>
            
            <li>
                <h3>
                    奉和至寿春应令
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>瑶山盛风乐， 
南巡务逸游。 
如何事巡抚， 
民瘼谅斯求。 
文鹤扬轻盖， 
苍龙饰桂舟。 
泛沫萦沙屿， 
寒澌拥急流。 
路指八仙馆， 
途经百尺楼。 
眷言昔游践， 
回驾且淹留。 
后车喧凤吹， 
前旌映彩旒。 
龙骖驻六马， 
飞阁上三休。 
调谐金石奏， 
欢洽羽觞浮。 
天文徒可仰， 
何以厕琳球。
                        </pre>
            </li>
            
            <li>
                <h3>
                    应诏嘲司花女
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>学画鸦黄半未成， 
垂肩享单袖太憨生。 
缘憨却得君王惜， 
长把花枝傍辇行。 
第三十七卷
                        </pre>
            </li>
            
            <li>
                <h3>
                    春夜
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 虞世南</p>
                <pre>春苑月裴回， 
竹堂侵夜开。 
惊鸟排林度， 
风花隔水来。
                        </pre>
            </li>
            
            <li>
                <h3>
                    杂曲歌辞·结客少年场行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>韩魏多奇节， 
倜傥遗名利。 
共矜然诺心， 
各负纵横志。 
结友一言重， 
相思千里至。 
绿沈明月弦， 
金络浮云辔。 
吹箫入吴市， 
击筑游燕肆。 
寻源博望侯， 
结客远相求。 
少年重一顾， 
长驱背陇头。 
焰焰霜戈动， 
耿耿剑虹浮。 
天山冬夏雪， 
交河南北流。 
云起龙沙暗， 
木落雁行秋。 
轻生殉知己， 
非是为身谋。
                        </pre>
            </li>
            
            <li>
                <h3>
                    相和歌辞·中妇织流黄
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 虞世南</p>
                <pre>寒闺织素锦， 
含怨敛双蛾。 
综新交缕涩， 
经脆断丝多。 
衣香逐举袖， 
钏动应鸣梭。 
还恐裁缝罢， 
无信达交河。
                        </pre>
            </li>
            
            <li>
                <h3>
                    相和歌辞·怨歌行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>紫殿秋风冷， 
雕甍白日沉。 
裁纨凄断曲， 
织素别离心。 
掖庭羞改画， 
长门不惜金。 
宠移恩稍薄， 
情疏恨转深。 
香销翠羽帐， 
弦断凤凰琴。 
镜前红粉歇， 
阶上绿苔侵。 
谁言掩歌扇， 
翻作白头吟。
                        </pre>
            </li>
            
            <li>
                <h3>
                    相和歌辞·门有车马客行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>财雄重交结， 
戚里擅豪华。 
曲台临上路， 
高门抵狭斜。 
赭汗千金马， 
绣毂五香车。 
白鹤随飞盖， 
朱鹭入鸣笳。 
夏莲开剑水， 
春桃发露花。 
轻裙染回雪， 
浮蚁泛流霞。 
高谈辨飞兔， 
扌离藻握灵蛇。 
逢恩借羽翼， 
失路委泥沙。 
暧暧风烟晚， 
路长归骑远。 
日斜青琐第， 
尘飞金谷苑。 
危弦促柱奏巴渝， 
遗簪堕珥解罗襦。 
如何守直道， 
翻使谷名愚。
                        </pre>
            </li>
            
            <li>
                <h3>
                    相和歌辞·飞来双白鹤
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>飞来双白鹤， 
奋翼远凌烟。 
双栖集紫盖， 
一举背青田。 
飏影过伊洛， 
流声入管弦。 
鸣群倒景外， 
刷羽阆风前。 
映海疑浮雪， 
拂涧泻飞泉。 
燕雀宁知去， 
蜉蝣不识还。 
何言别俦侣， 
从此间山川。 
顾步已相失， 
裴回反自怜。 
危心犹警露， 
哀响讵闻天。 
无因振六翮， 
轻举复随仙。
                        </pre>
            </li>
            
            <li>
                <h3>
                    相和歌辞·饮马长城窟行
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>驰马渡河干， 
流深马渡难。 
前逢锦车使， 
都护在楼兰。 
轻骑犹衔勒， 
疑兵尚解鞍。 
温池下绝涧， 
栈道接危峦。 
拓地勋未赏， 
亡城律讵宽。 
有月关犹暗， 
经春陇尚寒。 
云昏无复影， 
冰合不闻湍。 
怀君不可遇， 
聊持报一餐。
                        </pre>
            </li>
            
            <li>
                <h3>
                    蝉
                </h3>
                <p><strong>形式:</strong>
                    五绝
                </p>
                <p><strong>标签:</strong>
                    唐代, 虞世南</p>
                <pre>垂绥饮清露， 
流响出疏桐。 
居高声自远， 
非是藉秋风。
                        </pre>
            </li>
            
            <li>
                <h3>
                    赋得临池竹应制
                </h3>
                <p><strong>形式:</strong>
                    五律
                </p>
                <p><strong>标签:</strong>
                    唐代, 虞世南</p>
                <pre>葱翠梢云质， 
垂彩映清池。 
波泛含风影， 
流摇防露枝。 
龙鳞漾嶰谷， 
凤翅拂涟漪。 
欲识凌冬性， 
唯有岁寒知。
                        </pre>
            </li>
            
            <li>
                <h3>
                    赋得吴都
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>画野通淮泗， 
星躔应斗牛。 
玉牒宏图表， 
黄旗美气浮。 
三分开霸业， 
万里宅神州。 
高台临茂苑， 
飞阁跨澄流。 
江涛如素盖， 
海气似朱楼。 
吴趋自有乐， 
还似镜中游。
                        </pre>
            </li>
            
            <li>
                <h3>
                    赋得慎罚
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>帝图光往册， 
上德表鸿名。 
道冠二仪始， 
风高三代英。 
乐和知化洽， 
讼息表刑清。 
罚轻犹在念， 
勿喜尚留情。 
明慎全无枉， 
哀矜在好生。 
五疵过亦察， 
二辟理弥精。 
幪巾示廉耻， 
嘉石务详平。 
每削繁苛性， 
常深恻隐诚。 
政宽思济猛， 
疑罪必从轻。 
于张惩不滥， 
陈郭宪无倾。 
刑措谅斯在， 
欢然仰颂声。
                        </pre>
            </li>
            
            <li>
                <h3>
                    门有车马客
                </h3>
                <p><strong>形式:</strong>
                    未知
                </p>
                <p><strong>标签:</strong>
                    唐代, 虞世南</p>
                <pre>陈遵重交结， 
田蚡擅豪华。 
曲台临上路， 
高轩抵狭斜。 
赭汗千金马， 
绣轴五香车。 
白鹤随飞盖， 
朱鹭入鸣笳。 
夏莲开剑水， 
春桃发绶花。 
高谈辩飞兔， 
扌离藻握灵蛇。 
逢恩出毛羽， 
失路委泥沙。 
暧暧风烟晚， 
路长归骑远。 
日斜青琐第， 
尘飞金谷苑。 
危弦促柱奏巴渝， 
遗簪堕珥解罗襦。 
如何守直道， 
翻使谷名愚。
                        </pre>
            </li>
            
    </ul>
</body>

</html>