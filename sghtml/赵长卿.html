<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        赵长卿
    </title>
    <meta name="description" content="赵长卿的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">笔记</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                赵长卿
                            </h1>
                            <p class="card-text"><strong>朝代:</strong>
                                宋代
                            </p>
                            <p class="card-text"><strong>生平:</strong>
                                赵长卿（？-？） 自号仙源居士，宋宗室，其词模仿张先、柳永，颇得其精髓，能在艳冶中复具清幽之致。有《惜香乐府》。江西南丰人。《四库提要》云：“长卿恬于仕进，觞咏自娱，随意成吟，多得淡远萧疏之致。”著有《惜香乐府》。其词仿张先、柳永，颇得其神。故能在艳冶中复具清幽之致。生平作品颇多，为柳派一大作家。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一丛花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">阶前春草乱愁芽。 
尘暗绿窗纱。 
钗盟镜约知何限， 
最断肠、湓浦琵琶。 
南渚送船， 
西城折柳， 
遗恨在天涯。 
夜来魂梦到侬家。 
一笑脸如霞。 
莺啼燕恨西窗下， 
问何事、潘鬓先华。 
钟动五更， 
魂归千里， 
残角怨梅花。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一翦梅
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">霁霭迷空晓未收。 
羁馆残灯， 
永夜悲秋。 
梧桐叶上三更雨， 
别是人间一段愁。 
睡又不成梦又休。 
多愁多病， 
当甚风流。 
真情一点苦萦人， 
才下眉尖， 
恰上心头。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            丑奴儿·采桑子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">牡丹已过酴醿谢， 
飞尽繁花。 
浓翠啼鸦。 
绿水桥边卖酒家。 
年时携手寻春去， 
满引流霞。 
往事堪嚓。 
犹喜潘郎鬓未华。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            东坡引
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">茅斋无客至。 
冰砚冻寒泚。 
南枝喜入新诗里。 
恼人频嚼蕊。 
恼人频嚼蕊。 
因思去腊江头醉。 
倚动客兴伤春意。 
经年自叹人如寄。 
光阴如拈指。 
光阴如拈指。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            临江仙十六首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">枫叶白苹秋未老， 
晚风吹泛轻艎。 
青山沥沥水茫茫。 
情随流水远， 
恨逐暮山长。 
一点相思千点泪， 
眼前无限情伤。 
佳人犹自捧离觞。 
阳关休唱彻， 
唱彻断人肠。 
春事犹余十日， 
吴蚕早已三眠。 
多情忍对落花前。 
酴醿飘暖雪， 
荷叶媚晴天。 
香淡无心浸酒， 
绿浮可意邀船。 
时光堪恨也堪怜。 
单衣三月暮， 
歌扇一番圆。 
过尽征鸿来尽燕， 
故园消息茫然。 
一春憔悴有谁怜。 
怀家寒食夜， 
中酒落花天。 
见说江头春浪渺， 
殷勤欲送归船。 
别来此处最萦牵。 
断篷南浦雨， 
疏柳断桥烟。 
帘幕轻风洒洒， 
园林绿荫垂垂。 
楝花开遍麦秋时。 
雨深芳草渡， 
蝴蝶正慵飞。 
憔悴三春心事， 
风流一弄金衣。 
韶光老尽起深思。 
日长庭院里， 
徙倚听催归。 
柳上斜阳红万缕， 
烘人满院荷香。 
晚凉初浴略梳妆。 
冠儿轻替枕， 
衫子染莺黄。 
蓄意新词轻缓唱， 
殷勤满捧瑶觞。 
醉乡日月得能长。 
仙源正闲散， 
伴我老高唐。 
破靥盈盈巧笑， 
举杯滟滟迎逢。 
慧心端有谢娘风。 
烛花香雾， 
娇困面微红。 
别恨彩笺虽寄， 
清歌浅酌难同。 
梦回楚馆雨云空。 
相思春暮， 
愁满绿芜中。 
人在梦云楼上别， 
残灯影里迟留。 
依稀绿惨更红羞。 
露痕双脸湿， 
山样两眉愁。 
几幅片帆天际去， 
云涛烟浪悠悠。 
今宵独立古江头。 
水腥鱼菜市， 
风碎荻花舟。 
日欲低时江景好， 
暮山紫翠重重。 
钓筒收尽碧潭空。 
一船霜夜月， 
两岸荻花风。 
遥忆暖春新向火， 
黄昏下了帘栊。 
水村渔浦舣孤篷。 
单衾愁梦断， 
无梦转愁浓。 
蕊嫩花房无限好， 
东风一样春工。 
百年欢笑酒樽同。 
笙吹雏凤语， 
裙染石榴红。 
且向五云深处住， 
锦衾绣幌从容。 
如何即是出樊笼。 
蓬莱人少到， 
云雨事难穷。 
十里春风杨柳路， 
年年带雨披云。 
柔条万缕不胜情。 
还将无意眼， 
识遍有心人。 
饿损宫腰终不似， 
效颦总是难成。 
只愁秋色入高林。 
残蝉和落叶， 
此际不堪论。 
天外浓云云外雨， 
雨声初上檐牙。 
红蕖应褪洗妆花。 
晚凉如有意， 
霫霫到山家。 
为唤山童多索酒， 
金锺细酌流霞。 
晕生玉颊酒潮斜。 
闲中无宠辱， 
醉里是生涯。 
天祐炎图生国瑞， 
蓝田暂屈英僚。 
始知文宿降璇霄。 
中元前五日， 
七夕後三朝。 
江斅风流临此政， 
少年潇洒奇标。 
行看峻擢相熙朝。 
功名前稷契， 
寿算等松乔。 
万里西风吹去旆， 
满城无奈离情。 
甘棠也似戴公深。 
晓来风露里， 
叶叶做秋声。 
十载两番遗爱在， 
须知愁满宜春。 
楚天低处是归程。 
夕阳疏雨外， 
莫遣乱蝉鸣。 
夜久笙箫吹彻， 
更深星斗还稀。 
醉拈裙带写新诗。 
锁窗风露， 
烛灺月明时。 
水调悠扬声美， 
幽情彼此心知。 
古香烟断彩云归。 
满倾蕉叶， 
齐唱传花枝。 
忆昔去年花下饮， 
团蛮争看酴醿。 
酒浓花艳两相宜。 
醉中尝记得， 
裙带写新诗。 
还是春光惊已暮， 
此身犹在天涯。 
断肠无奈苦相思。 
忧心徒耿耿， 
分付与他谁。 
远岫螺头湿翠， 
流霞赬尾疏明。 
断虹斜界雨新晴。 
烟村灯火晚， 
江浦画难成。 
我向其间泛叶， 
终朝露渚风汀。 
老来心事最关情。 
不堪三弄笛， 
吹作断肠声。 
以上赵长卿作品《临江仙》共16首      
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            似娘儿
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">橘绿与澄黄。 
今小春、已过重阳。 
晚来一霎霏微雨， 
单衣渐觉， 
西风冷也， 
无限情伤。 
孤馆最凄凉。 
天色儿、苦恁凄惶。 
离愁一枕灯残後， 
睡来不是， 
行行坐坐， 
月在迥廊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            侍香金童
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">一种春光， 
占断东君惜。 
算秾李、昭华争并得。 
粉腻酥融娇欲滴。 
端的尊前， 
旧曾相识。 
向夜阑、酒醒霜浓寒又力。 
但只与、冰姿添夜色。 
绣幕银屏人寂寂。 
只许刘郎， 
暗传消息。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            减字木兰花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">半窗斜月。 
茅店萧条灯已灭。 
床下蛩声。 
声动凄凉不忍听。 
终宵无寐。 
覆去翻来真个是。 
屈指归期。 
应是梅花烂熳时。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            别怨
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">娇马频嘶。 
晓霜浓、寒色侵衣。 
凤帷私语处， 
翻成离怨不胜悲。 
更与叮咛祝後期。 
素约谐心事， 
重来了、比看相思。 
如何见得， 
明年春事浓时。 
稳乘金腰袅， 
来烂醉、玉东西。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南乡子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">楚楚窄衣裳。 
腰身占却， 
多少风光。 
共说春来春去事， 
凄凉。 
懒对菱花晕晓妆。 
闲立近红芳。 
游峰戏蝶， 
误采真香。 
何事不归巫峡去， 
思量。 
故来尘世断人肠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南歌子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">春思浓如酒， 
离心乱似绵。 
一川芳草绿生烟。 
客里因循、重过艳阳天。 
屈指归期近， 
愁眉泪洒然。 
无端还被此情牵。 
为问桃源、还有再逢缘。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            卜算子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">闲路踏花来， 
闲逐清和云。 
来去虽然总是闲， 
有多少伤心处。 
红碧好池塘， 
朱绿深庭户。 
随分山歌社舞中， 
且乐陶陶趣。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            品令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">好事客。 
宫商内、吟得风清月白。 
主人幸有豪家意， 
後堂煞有春色。 
花压金翘俏相映， 
酒满玉纤无力。 
你若待我些儿酒， 
尽吃得、尽吃得。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喜迁莺
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">商颷轻透。 
动帘幕飞梧， 
乱飘庭甃。 
瑞气氤氲， 
沈檀初爇， 
烟喷宝台金兽。 
黄花美酒。 
天教占得， 
先他时候。 
诞元老， 
庆有声， 
此夕降生华胄。 
欢笑。 
宜称寿。 
弦管鼎沸， 
宫商方频奏。 
满捧瑶卮， 
华堂歌舞， 
拍转金钗斜溜。 
朱颜绿鬓， 
殷勤深愿， 
镇长如旧。 
叹滨海， 
道难留， 
指日荣迁飞骤。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            夏云峰
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">露华清。 
天气爽、新秋已觉凉生。 
朱户小窗， 
坐来低按秦筝。 
几多妖艳， 
都总是、白雪馀声。 
那更、玉肌肤韵胜， 
体段轻盈。 
照人双眼偏明， 
况周郎、自来多病多情。 
把酒为伊， 
再三著意须听。 
销魂无语， 
一任侧耳与心倾。 
是我不卿卿， 
更有谁可卿卿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            夜行船
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">短棹轻舟排办了。 
歌声断、晚霞残照。 
红蓼坡头， 
绿杨堤外， 
离恨知多少。 
别後莫教音信杳。 
叹光阴、初自来堪笑。 
画角谯门， 
槐溪归路， 
正是楚天清晓。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            天仙子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">眼色媚人娇欲度。 
行尽巫阳云又雨。 
花时还复见芳姿， 
情几许。 
愁何许。 
莫向耳边传好语。 
往事悠悠曾记否。 
忍听黄鹂啼锦树。 
啼声惊碎百花心。 
分付与。 
谁为主。 
落蕊飞红知甚处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            好事近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">江上一江楼， 
楼上远山横翠。 
还更腰金骑鹤， 
引竹西歌吹。 
寿君春酒遣双壶， 
满引见深意。 
肯向龟荷香里， 
唤侬来同醉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            如梦令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">居士年来病酒。 
肉食百不宜口。 
蒲合与波薐， 
更着同蒿葱韭。 
亲手。 
亲手。 
分送卧龙诗友。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宝鼎现
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">嚣尘尽扫， 
碧落辉腾， 
元宵三五。 
更漏永、迟迟停鼓。 
天上人间当此遇。 
正年少、尽香车宝马， 
次第追随士女。 
看往来、巷陌连甍， 
簇起星逑无数。 
政简物阜清闲处。 
听笙歌、鼎沸频举。 
灯焰暖、庭帏高下， 
红影相交知几户。 
恣欢笑、道今宵景色， 
胜前时几度。 
细算来、皇都此夕， 
消得喧传今古。 
排备绮席成行， 
炉喷袅、沈檀轻缕。 
睹遨游彩仗， 
疑是神仙伴侣。 
欲飞去、恨难留住。 
渐到蓬瀛步。 
愿永逢、恁时恁节， 
且与风光为主。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            小重山
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">一夜西风响翠条。 
碧纱窗外雨， 
长凉飙。 
朝来绿涨水平桥。 
添清景， 
疏韵入芭蕉。 
坐久篆烟销。 
多情人去後， 
信音遥。 
即今消瘦沈郎腰。 
悲秋切， 
虚度可人宵。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            御街行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">香熏斗帐相逢乍。 
正宫漏、沈沈夜。 
月飞梅影上帘栊， 
标致风流娇雅。 
眼波横浸， 
照人百媚， 
无限叮咛话。 
玉鞍门上嘶归马。 
趱行色、难留也。 
别来花艳不禁春， 
浪向东风轻嫁。 
空馀小院， 
博山修竹， 
依旧窗儿下。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忆秦娥
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">寒萧索。 
征鸿过尽离怀恶。 
离怀恶。 
江空天迥， 
夜寒枫落。 
有人应误刀头约。 
情深翻恨郎情薄。 
郎情薄。 
梦回长是， 
半床闲却。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            念奴娇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">兰枯菊槁。 
是返魂香入， 
江南春早。 
谷静林幽人不见， 
梦与梨花颠倒。 
雪刻檀心， 
玉匀丰颊， 
妆趁严锺晓。 
海山么凤， 
绿衣何处飞绕。 
竹外孤袅一枝， 
古今解道， 
只有东坡老。 
莫倚广平心似铁， 
闲把珠玑挥扫。 
桃李舆台， 
冰霜宾客， 
月地还凄悄。 
暗香消尽， 
和羹心事谁表。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            惜奴娇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">洛浦娇魂， 
恐得到、人间少。 
把风流、分付花貌。 
六出精神， 
腊寒射、香试到。 
清秀。 
与江梅、争相先後。 
檐卜粗疏， 
怎似妖娆体调。 
比山樊、也应错道。 
最是殷勤， 
捧出金盏银台笑。 
拼了。 
仙源与、奇葩醉倒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            感皇恩
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">景物一番新， 
熙熙时候。 
小院融和渐长昼。 
东君有意， 
为怜纤腰消瘦。 
软风吹破眉间皱。 
袅袅枝头， 
轻黄微透。 
舞到春深转清秀。 
锦囊多感， 
又更新来伤酒。 
断肠无语凭栏久。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            探春令十二首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">冰檐垂箸， 
雪花飞絮， 
时方严肃。 
向寻常摇曳， 
凡花野草， 
怎生敢夸红绿。 
江梅孤洁无拘束。 
只温然如玉。 
自一般天赋， 
风流清秀， 
总不同粗俗。 
冰澌池面。 
柳摇金线， 
春光无限。 
问梅花底事， 
收香藏蕊， 
到此方舒展。 
百花头上俱休管。 
且惊开俗眼。 
看绿阴结子， 
成功调鼎， 
有甚迟和晚。 
雕墙风定， 
绮窗烛灺， 
沈吟独坐。 
料雪霜深处， 
司花神女， 
暗里焚百和。 
恼人一阵香初过。 
把清愁薰破。 
更那堪得， 
冰姿玉貌， 
痛与惜则个。 
而今风韵， 
旧时标致， 
总皆奇绝。 
再相逢还是， 
春前腊後， 
粉面凝香雪。 
芳心自与群花别。 
尽孤高清洁。 
那情怀最是， 
与人好处， 
冷淡黄昏月。 
龟纱隔雾， 
绣帘钩月， 
那时曾见。 
照影儿、觑了千回百转。 
素艳明於练。 
柔肠堆满相思愿。 
更重看几遍。 
是天然不用， 
施朱栊翠， 
羞损桃花面。 
楼头月满。 
栏干风度， 
有人肠断。 
为多情、役得神魂撩乱。 
又被梅萦绊。 
对花沈醉应须拼。 
且尊前相伴。 
恨无端玉笛， 
穿帘透幕， 
好梦还惊散。 
笙歌间错华筵启。 
喜新春新岁。 
菜传纤手青丝细。 
和气入、东风里。 
幡儿胜儿都姑媂。 
戴得更忔戏。 
愿新春已後， 
吉吉利利。 
百事都入意。 
疏篱横出， 
绿枝斜露， 
笑盈盈地。 
悄一似、初睹东邻女， 
有无限、风流意。 
半开折得琼瑰蕊。 
惹新香沾袂。 
放曲屏珠幌胆瓶儿里， 
伴我醺醺睡。 
数声回雁。 
几番疏雨， 
东风回暖。 
甚今年、立得春来晚。 
过人日、方相见。 
缕金幡胜教先办。 
著工夫裁剪。 
到那时睹当， 
须教滴惜， 
称得梅妆面。 
溪桥山路。 
竹篱茅舍， 
凄凉风雨。 
被摧残沮挫， 
精神依旧， 
无奈相思苦。 
东君故与收拾取。 
忍教他尘土。 
向绿窗绣户， 
朱栏小槛， 
做个名花主。 
新元才过， 
渐融和气， 
先到帘帏。 
谩闲绕、柳径花蹊里。 
探看试、春来未。 
年时曾把春抛弃。 
与春光陪泪。 
待今春、日日花前沈醉。 
款细偎红翠。 
雨孱风瘦， 
雪欺霜妒， 
时光牢落。 
怎奈向、天与孤高出众， 
一任傍人恶。 
凡花且莫相嘲谑。 
尽强伊寂寞。 
便饶他、百计千方就做， 
酝藉如何学。 
以上赵长卿作品《探春令》共12首      
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            摊破丑奴儿·采桑子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">又是两分携。 
憔悴损、看怎医治。 
烟村一带寒红绕， 
悲风红叶， 
残阳暮草， 
还似年时。 
愁绪暗犹夷。 
谩屈指、数遍归期。 
短檠灯烬无人问， 
此时只有， 
窗前素月， 
刚伴相思。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            新荷叶
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">冷彻蓬壶， 
翠幢鼎鼎生香。 
十顷玻璃， 
望中无限清凉。 
遮风掩日， 
高低衬、密护红妆。 
阴阴湖里， 
羡他双浴鸳鸯。 
猛忆西湖， 
当年一梦难忘。 
折得曾将盖雨， 
归思如狂。 
水云千里， 
不堪更、回首思量。 
而今把酒， 
为伊沈醉何妨。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            昭君怨
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">隔叶乳鸦声软。 
啼断日斜影转。 
杨柳小腰肢。 
画楼西。 
役损风流心眼。 
眉上新愁无限。 
极目送云行。 
此时情。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            更漏子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">烛消红， 
窗送白。 
冷落一衾寒色。 
鸦唤起， 
马行。 
月来衣上明。 
酒香唇， 
妆印臂。 
亿共人人睡。 
魂蝶乱， 
梦鸾孤。 
知他睡也无。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            有有令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">前山减翠。 
疏竹度轻风， 
日移金影碎。 
还又年华暮， 
看看是、新春至。 
那更堪、有个人人， 
似花似玉， 
温柔伶俐。 
准拟。 
恩情忔戏。 
拈弄上、则人难比。 
我也埋根竖柱， 
你也争些气。 
大家一捺头地。 
美中更美。 
厮守定、共伊百岁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            朝中措
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">南楼风物一番新。 
春暮畀斯民。 
岂但仁人恺弟， 
更兼政事如神。 
人生最贵， 
荣登五马， 
千里蒙恩。 
祗恐促归廊庙， 
去思有脚阳春。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            杏花天
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">乍凉淅淅风生幕。 
人独在、朱栏翠阁。 
吹箫信杳炉香薄。 
眉上新愁又觉。 
从前事、拟将拼却。 
梦不断、花梢柳萼。 
一杯睡起谁同酌。 
斜日阴阴转角。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            柳梢青
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">千林落叶声声悲。 
听凄惨、江皋雁飞。 
难似玉肌， 
总惊花貌， 
压倒芳菲。 
香心吐尽因谁。 
料调鼎、工夫易期。 
休唱阳关， 
莫歌白雪， 
雨泪沾衣。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            柳长春·踏莎行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">梅喜先春， 
雁惊未腊。 
于门瑞气浮周匝。 
正当月应上弦时， 
长庚梦与良辰合。 
螺水恩浓， 
旴江德洽。 
寿杯劝处燃红蜡。 
明年此际祝遐龄， 
贺宾一一趋东阁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            桃源忆故人
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">夜来一夜东风暖。 
春到桃腮柳眼。 
对景可堪肠断。 
强把愁眉展。 
花期惹起归期念。 
前事从头忖遍。 
凝想水遥山远。 
空结相思怨。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            武陵春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">落了丹枫残了菊， 
秋色苦无多。 
谁唤西风泣泪罗， 
吹恨入星河。 
碧枝头金粟闹， 
曾ポ翠云窝。 
重揉檀英忆两娥。 
无奈冷香何。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水调歌头
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">贪痴无了日， 
人事没休期。 
白驹过隙， 
百岁能得几多时。 
自古腰金结绶， 
著意经营辛苦， 
回首不胜悲。 
名未能安稳， 
身已至倾危。 
空剜刻， 
休巧诈， 
莫心欺。 
须知天定， 
只见高塚与新碑。 
我已从头识破， 
赢得当歌临酒， 
欢笑且随宜。 
较甚荣和辱， 
争甚是和非。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">无情风掠芭蕉响， 
还是重门已闭。 
银缸独对， 
相思方切， 
教人怎睡。 
解叹从前事， 
解叹了、依前鳖气。 
想他家那里， 
知人憔悴， 
相应是、睡也未。 
且恁和衣强寝， 
奈无寐、依前重起。 
起来思想， 
当初与你， 
忒煞容易。 
及至而今也， 
半头天眼， 
不存不济。 
最消魂苦是， 
黄昏前後， 
冷清清地。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            永遇乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">宵露珠零， 
溅冰花薄， 
凝瑞偏早。 
月练轻翻， 
风刀碎剪， 
青女呈纤巧。 
微丹枫缬， 
低摧蕉尾， 
不觉半池莲倒。 
最好是、千林橘柚， 
轻黄一村封了。 
佳人指冷， 
暗惊罗幕， 
一夜斜飞多少。 
怕倚银屏， 
愁看玉砌， 
金菊鲜鲜晓。 
伤嗟傅粉， 
佳期还未， 
何处冷沾衣透。 
争知人、临鸾试罢， 
与梅共瘦。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            汉宫春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">讲柳谈花， 
我从来口快， 
忺说他家。 
眼前见了， 
无限楚女吴娃。 
千停万稳， 
较量来、终不如他。 
便做得， 
宫仪院体， 
歌谈不带烟花。 
从前万事堪夸。 
爱拈笺弄管， 
锦字敧斜。 
新来与人臑著， 
不许胡巴。 
嚎懑谩惹， 
料福缘、浅似他些。 
谁为我， 
传诗递曲， 
殷勤题上窗纱。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            江神子·江城子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">当时得意两心齐。 
绮窗西。 
共于飞。 
拂掠宫妆， 
长与画新眉。 
一自别来烟水阔， 
愁易积， 
梦还稀。 
相逢恰似旧家时。 
恨依依。 
语低低。 
多少关情， 
冷暖有谁知。 
只此定应谐素愿， 
但指日， 
约鸾栖。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            洞仙歌
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">黄花满地， 
庭院重阳後。 
天气凄清透襟袖。 
动离情、最苦旅馆萧条， 
那更堪、风剪凋零飞柳。 
临歧曾执手。 
祝付叮咛， 
知会别来念人否。 
为多情， 
生怕分离， 
只知道、准拟别来消瘦。 
甚苦苦、促装赴归期， 
要趁他、橘绿澄黄时候。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浣溪沙二一首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">不愤江梅喷暗香。 
春前腊後正凄凉。 
霜风雪月忍思量。 
斜倚幽林如有恨， 
玉鳞飞後转堪伤。 
时人那解识孤芳。 
薄雾轻阴酿晓寒。 
起来宿酒尚酡颜。 
柳莺何事苦关关。 
新恨旧愁俱唤起， 
当年紫袖看弓弯。 
泪和梅雨两潸潸。 
恻恻笙竽万籁风。 
阳关叠遍酒尊空。 
相逢草草别匆匆。 
满眼泪珠和雨洒， 
一襟愁绪抵秋浓。 
相思今夜五云东。 
堆枕冠儿翡翠钗。 
蒙金领子满絣鞋。 
于中沈净好情怀。 
新欲晚凉梳洗罢， 
半娇微笑下堂来。 
莲花因甚未曾开。 
风卷霜林叶叶飞。 
雁横寒影一行低。 
淡烟衰草不胜诗。 
白酒已篘浮蚁熟， 
黄鸡未老藁头肥。 
问侬不醉待何时。 
寒食风霜最可人。 
梨花榆火一时新。 
心头眼底总宜春。 
薄暮归吟芳草路， 
落红深处鹧鸪声。 
东风疏雨唤愁生。 
画角声沈卷暮霞。 
寒生促索锦屏遮。 
沈檀半爇髻堆鸦。 
蝴蝶梦回馀烛影， 
子规啼处隔窗纱。 
夜深明月浸梨花。 
金兽喷香瑞霭氛。 
夜凉如水酒醺醺。 
照人娇眼媚生春。 
我自愁多魂已断， 
不禁楚雨带巫云。 
人情又是一番新。 
帘卷轻风怜小春。 
荷枯菊悴正愁人。 
江梅喜见一枝新。 
料得主人偏爱惜， 
也应冰雪好精神。 
故园桃李莫生嗔。 
柳老抛绵春已深。 
夹衣初试晓寒轻。 
别离无奈此时情。 
先自愁怀容易感， 
不堪闻底子规声。 
西楼料得数回程。 
露挹新荷扑鼻香。 
恼人更漏乡浪浪。 
柳梳斜月上纱窗。 
小醉耳边私语好， 
五云楼阁羡刘郎。 
酒阑烛暗断回肠。 
密叶阴阴翠幄深。 
梅黄弄雨正频频。 
榴花照眼一枝新。 
缑岭有人今毓粹， 
飞凫不日簉严宸。 
一尊敬寿太夫人。 
睡起风帘一派垂。 
失巢燕子傍人飞。 
日长深院委香泥。 
绿笋出林翻锦箨， 
红葵著雨褪胭脂。 
微风度竹入轻衣。 
雾透龟纱月映栏。 
麦秋天气怯衣单。 
楝花风软晓来寒。 
懒起麝煤重换火， 
暖香浓处敛眉山。 
眼波横浸绿云鬟。 
闲理丝簧听好音。 
西楼剪烛夜深深。 
半嗔半喜此时心。 
暖语温存无恙语， 
韵开香靥笑吟吟。 
别来烦恼到如今。 
雪压前村曲径迷。 
万山寒立玉参差。 
孤舟独钓一蓑归。 
别坞时听风折竹， 
断桥闲看水流澌。 
一枝冻蕊出疏篱。 
一味风流一味香。 
十分浓艳十分妆。 
自然娇态自然芳。 
楼上好风楼下水， 
雪前栏槛竹前窗。 
也宜单著也宜双。 
忆为梅花醉不醒。 
断桥流水去无声。 
鹭翘沙嘴亦多情。 
疏影卧波波不动， 
暗香浮月月微明。 
高楼羌管未须横。 
雨滴梧桐点点愁。 
冷催秋色上帘钩。 
蛩声何事早知秋。 
一夜凉风惊去燕， 
满川晴涨漾轻鸥。 
怀人千里思悠悠。 
雨过西湖绿涨平。 
环湖密柳暗藏莺。 
麦秋天气似清明。 
对策有人新切直， 
逢春不日尽施行。 
扁舟未用速归程。 
坐看销金暖帐中。 
羔儿酒美兽煤红。 
浅斟低唱好家风。 
爱客东君多解事， 
晚妆新与画眉峰。 
便须催唤出房栊。 
以上赵长卿作品《浣溪沙》共21首      
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浪淘沙
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">绿树转鸣禽。 
已是春深。 
杨花庭院日阴阴。 
帘外飞来双语燕， 
不寄归音。 
旧事懒追寻。 
空惹芳心。 
天涯消息远沈沈。 
记得年时中酒後， 
直至而今。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            清平乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">鸿来燕去。 
又是秋光暮。 
冉冉流年嗟暗度。 
这心事还无据。 
寒窗露冷风清。 
旅魂幽梦频惊。 
何日利名俱赛， 
为予笑下愁城。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渔家傲
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">客里情怀谁可表。 
凄凉举目知多少。 
强饮强歌还强笑。 
心悄悄。 
从头彻底思量了。 
当日相逢非草草。 
果然恩爱成烦恼。 
稳整征鞍归去好。 
重厮守。 
相期待与同偕老。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满庭芳
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">雨洗长空， 
风清云路， 
又还毕备佳期。 
夜凉如水， 
一似去秋时。 
渺渺银河浪静， 
星桥外、香霭馡馡。 
霞轺举， 
鸾骖鹊驭， 
稳稳过飞梯。 
经年， 
成间阻， 
相逢无语， 
应喜应悲。 
怕玉绳低处， 
依旧睽离。 
和我愁肠万缕， 
嫦娥怨、底事来迟。 
广寒殿， 
春风桂魄， 
首与慰相思。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满江红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">懊恼平生， 
奈天赋、恩情太薄。 
二三岁、看伊受尽， 
眼尖眉角。 
记得当初低耳畔， 
是谁先有于飞约。 
惟到今、划地误盟言， 
还先恶。 
天眼见， 
人难度。 
天易感， 
人难托。 
人心险， 
天又怎生捉摸。 
莫问傍人非与是， 
手儿但把心儿托。 
便不成、厮守许多时， 
乾休却。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            潇湘夜雨·满庭芳
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">斜点银缸， 
高擎莲炬， 
夜寒不奈微风。 
重重帘幕掩堂中。 
香渐远、长烟袅穟， 
光不定、寒影摇红。 
偏奇处， 
当庭月暗， 
吐焰如虹。 
红裳呈艳丽， 
□娥一见， 
无奈狂纵。 
试烦他纤手， 
卷上纱龙。 
开正好、银花照夜， 
堆不尽、金粟凝空。 
叮咛语， 
频将好事， 
来报主人公。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            点绛唇十一首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">开尽梅花， 
雪残庭户春来早。 
岁华偏好。 
只恐催人老。 
惟有诗情， 
犹被花枝恼。 
金樽倒。 
共成欢笑。 
终是清狂少。 
春到垂杨， 
嫩黄染就金丝软。 
丽晴新暖。 
涌翠千山远。 
为甚年年， 
眉向东风展。 
闲消遣。 
欲归犹懒。 
渔笛天将晚。 
离绪千重， 
角声偏著羁人枕。 
那堪酒醒。 
句引愁难整。 
门锁黄昏， 
月浸梅花冷。 
人初静。 
斗垂天迥。 
雁落清江影。 
蓼岸西风， 
小舟江上渔歌唱。 
倚栏凝想。 
幂幂云垂帐。 
好事因循， 
寂寞闲惆怅。 
如何向。 
又来心上。 
空向高亭望。 
密雨随风， 
咋来一夜檐声溜。 
奈何僝僽。 
官路梅花瘦。 
赋得多情， 
怕到春时候。 
如今一病非因酒。 
试问君知否。 
轻暖轻寒， 
赏花天气春将半。 
柳摇金线。 
求友莺相唤。 
玉腕蛾眉， 
意眼频频眄。 
歌喉软。 
玉卮受劝。 
一醉应相拼。 
啼鸟喃喃， 
恨春归去春谁管。 
日和风暖。 
绿暗闲庭院。 
还忆当年， 
绮席新相见。 
人已远。 
水流云散。 
空结多情怨。 
瓦湿鸳鸯， 
夜深霜重江风冷。 
月华明映。 
清浸梅梢粉。 
漏断寒浓， 
惹起当年恨。 
君休问。 
雁飞欲尽。 
没个南来信。 
夜雨如倾， 
满溪添涨桃花水。 
落红铺地。 
枝上堆浓翠。 
去年如今， 
常伴酴醿醉。 
今年里。 
离家千里。 
独猛东风泪。 
云亸宫鬟， 
淡黄衫子轻香透。 
晚凉时候。 
睡起新妆就。 
冰枕生寒， 
玉浸纤纤手。 
沈吟久。 
眉山敛秀。 
爱道奴家瘦。 
云霁山横， 
翠涛拥起千重恨。 
砌成愁闷。 
那更梅花褪。 
凤管云笙， 
无不萦方寸。 
叮咛问。 
泪痕羞愠。 
界破香腮粉。 
以上赵长卿作品《点绛唇》共11首      
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            烛影摇红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">梅雪飘香， 
杏花开艳燃春昼。 
铜驼烟淡晓风轻， 
摇曳青青柳。 
海燕归来未久。 
向雕梁、初成对偶。 
日长人困， 
绿水池塘， 
清明时候。 
帘幕低垂， 
麝煤烟喷黄金兽。 
天涯人去杳无凭， 
不念东阳瘦。 
眉上新愁压旧。 
要消遣、除非殢酒。 
酒醒人静， 
月满南楼， 
相思还又。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉楼春
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">江村百六春强半。 
拍拍池塘春水满。 
风团柳絮舞如狂， 
雨压橘花香不散。 
阴阴巷陌闲庭院。 
小立危栏羞燕燕。 
不知何事未还乡， 
除却青春谁作伴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉蝴蝶
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">片片空中剪水， 
巧妆春色， 
照耀江湖。 
渐觉花球转柳， 
荚阵飞榆。 
散银杯、时时逐马。 
翻缟带、一一随车。 
遍帘隅。 
寒生冰箸， 
光剖明珠。 
应须。 
浅斟低唱， 
毡垂红帐， 
兽爇金炉。 
更向高楼， 
纵观吟醉谢娘扶。 
静时闻、竹声岩谷， 
漫不见、禽影江湖。 
尽踌躇。 
歌阑宝玉， 
赋就相如。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞鹤仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">西风苹末起。 
动院落清秋， 
新凉如水。 
纤歌遏云际。 
正美人翻曲， 
阳春轻丽。 
兰衣玉佩。 
拥南斗、光中一醉。 
有邦人、万口同声， 
赞叹我公恺悌。 
百里。 
年丰谷稔， 
事简刑清， 
颂声盈耳。 
鹏程九万， 
摹空展、垂天翼。 
定丹书飞下， 
彤墀归去， 
秘略家传小试。 
看封留、亘古功名， 
未容退避。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞鹧鸪
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">结丝千绪不胜愁。 
莫怪安仁鬓早秋。 
檀口未歌先愠泪， 
柳眉将敛半凝羞。 
杯倾潋滟送行酒， 
岸舣飘飘欲去舟。 
待得名登天府後， 
归来茱菊映钗头。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            画堂春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">湖光乘雨碧连天。 
绕堤映、草色芊芊。 
舞风杨柳欲撕绵。 
依依起翠烟。 
还是春风客路， 
对花时、空负蝉娟。 
暮寒楼阁碧云间。 
罗袖成斑。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            眼儿媚
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">当年策马过钱塘。 
曲径小平康。 
繁红酽白， 
娇莺姹燕， 
争唤何郎。 
而今又客东风里， 
浑不似寻常。 
只愁别後， 
月房云洞， 
啼损红妆。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            祝英台近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">记临歧， 
销黯处。 
离恨惨歌舞。 
恰是江梅， 
开遍小春暮。 
断肠一曲金衣， 
两行玉箸， 
酒阑後、欲行难去。 
恶情绪。 
因念锦幄香奁， 
别来负情素。 
冷落深闺， 
知解怨人否。 
料应宝瑟慵弹， 
露华懒傅， 
对鸾镜、终朝凝伫。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            簇水
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">长忆当初， 
是他见我心先有。 
一钩才下， 
便引得鱼儿开口。 
好是重门深院， 
寂寞黄昏後。 
厮觑著、一面儿酒。 
试撋就。 
便把我、得人意处， 
闵子里、施纤手。 
云情雨意， 
似十二巫山旧。 
更向枕前言约， 
许我长相守。 
忺人也， 
犹自眉头皱。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            胜胜慢·声声慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">金垂烟重， 
雪扬风轻， 
东风惯得多娇。 
秀色依依， 
偏应绿水朱楼。 
腰肢先来太瘦， 
更眉尖、惹得闲愁。 
牵情处， 
是张郎年少， 
一种风流。 
别後长堤目断， 
空记得当时， 
马上墙头。 
细雨轻烟， 
何处夕系扁舟。 
叮咛再须折赠， 
劝狂风、休挽长条。 
春未老， 
到成阴、终待共游。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            花心动
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">风软寒轻， 
暗香飘、扑面无限清楚。 
乍淡乍浓， 
应想前村， 
定是早梅初吐。 
马儿行过坡儿下， 
危桥外、竹梢疏处。 
半斜露。 
花花蕊蕊， 
灿然满树。 
一晌看花凝伫。 
因念我西园， 
玉英真素。 
最是系心， 
婉娩精神， 
伴得水云仙侣。 
断肠没奈人千里， 
无计向、钗头频窥。 
泪如雨。 
那堪又还日暮。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            菩萨蛮十七首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">赤栏干外桃花雨。 
飞花已觉春归去。 
柳色碧依依。 
浓阴春昼迟。 
海棠红未破。 
匀糁胭脂颗。 
风雨也相饶。 
应怜粉面娇。 
败荷倒尽芙蓉老。 
寒光黯淡迷衰草。 
行客易销魂。 
笛飞何处村。 
云寒天借碧。 
树瘦烟笼直。 
若个是乡关。 
夕阳西去山。 
炊烟一点孤村迥。 
娇容敛尽天容净。 
雁字忽横秋。 
秋江泻客愁。 
银钩空寄恨。 
恨满凭谁问。 
袖手立西风。 
舟行秋色中。 
春山已蹙眉峰绿。 
春心骀荡难拘束。 
惆怅为春伤。 
惜花心更狂。 
对花深有意。 
且向花前醉。 
花作有情香。 
与人相久长。 
方池新涨蒲萄绿。 
晓来雨过花如浴。 
测测杏园风。 
梢头一捻红。 
危楼愁独倚。 
一寸心千里。 
宿酒尚微醺。 
懒装堆髻云。 
枫林飒飒凋寒叶。 
汀苹败蓼遥相接。 
景物已非秋。 
凄凉动客愁。 
还家贫亦好。 
肯厌杯中草。 
香饭滑流匙。 
三登快乐时。 
隔江一带春山好。 
平林新绿春光老。 
休去倚阑干。 
飞红不忍看。 
东流何处去。 
便是归舟路。 
芳草外斜阳。 
行人更断肠。 
肩舆晓踏江头月。 
月华冷浸消残雪。 
雪月照疏篱。 
梅花三两枝。 
人怜花淡薄。 
花恨人牢落。 
不似那回时。 
醺醺醉玉肌。 
客帆卸尽风初定。 
夜空霜落无江冷。 
幸自不思归。 
无端乌夜啼。 
鸡鸣残月落。 
到枕秋声恶。 
有酒不须斟。 
酒深愁转深。 
梅花有意舒香粉。 
舒香已得先春信。 
香与露华清。 
露浓愁杀人。 
酒多愁愈重。 
此意谁能共。 
泪湿染衣斑。 
夜霜金缕寒。 
梅花枝上东风软。 
朝来吹散真香远。 
雅淡有馀清。 
客心和泪倾。 
美人临别夜。 
月晃灯初灺。 
玉枕小屏山。 
眉尖曾细看。 
日高犹恋珊瑚枕。 
羞红不忿花如锦。 
双燕运芹泥。 
燕归人未归。 
纵饶梳洗罢。 
朱户何曾跨。 
寂寞小房栊。 
回文和泪封。 
霜风飒飒溪山碧。 
寒波一望伤行色。 
落日淡荒村。 
人家半掩门。 
孤舟移野渡。 
古木栖鸦聚。 
著雨晚风酸。 
貂裘不奈寒。 
西风转柂蒹葭浦。 
客愁生怕秋阑雨。 
衾冷梦魂惊。 
声声滴到明。 
不眠敧枕听。 
故故添新恨。 
新恨有谁知。 
天寒雁正稀。 
新晴庭户春阴薄。 
东风不度重帘幕。 
第几小兰房。 
雏莺初弄黄。 
悄寒春未透。 
不解寻花柳。 
只恐渐春深。 
愁生求友心。 
杨花飞尽莺声涩。 
杜娟唤得春归急。 
病酒起来迟。 
娇慵懒画眉。 
宝奁金鸭冷。 
重唤烧香饼。 
著意炼龙涎。 
纤纤手逴烟。 
倚楼小小穿针女。 
秋光点点蛛丝雨。 
今夕是何宵。 
龙车乌鹊桥。 
经年谋一笑。 
岂解令人巧。 
不用问如何。 
人间巧更多。 
以上赵长卿作品《菩萨蛮》共17首      
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蓦山溪
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">晓来雨霁。 
弱柳摇新翠。 
丽日媚东风， 
正不暖不寒天气。 
幽禽弄舌， 
花上诉春光， 
高一饷， 
低一饷， 
清喨圆还碎。 
那知时势。 
春亦元无意。 
草木自敷荣， 
似人生、功名富贵。 
我咱谙分， 
随有亦随无， 
不妒富， 
不憎贫， 
歌酒闲游戏。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            虞美人
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">东风卷尽辛夷雪。 
逆旅清明节。 
黄昏烟雨失前山。 
陟遍朱栏、酒噤不禁寒。 
归来谁护衣篝火。 
倒拥文鸳卧。 
可堪连夜子规啼。 
唤得春归、人却未成归。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">天净姮娥初整驾。 
桂魄蟾辉， 
来趁清和夜。 
费尽丹青无计画。 
纤纤侧向疏桐挂。 
人在扶疏桐影下。 
耳畔轻轻， 
细说家常话。 
年少难留应不借。 
未歌先咽歌还罢。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            行香子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">骄马花骢。 
柳陌经从。 
小春天、十里和风。 
个人家住， 
曲巷墙东。 
好轩窗， 
好体面， 
好仪容。 
烛灺歌慵。 
斜月朦胧。 
夜新寒、斗帐香浓。 
梦回画角， 
云雨匆匆。 
恨相逢， 
恨分散， 
恨情锺。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西江月
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">背日犹馀残雪， 
向阳初绽红梅。 
腊寒那事更相宜。 
醉了还醒又醉。 
堪笑多愁早老， 
管他闲是闲非。 
对花酌酒两忘机。 
唱个哩囉囉哩。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            诉衷情
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">花前月下会鸳鸯。 
分散两情伤。 
临行祝付真意， 
臂间皓齿留香。 
还更毒， 
又何妨。 
尽成疮。 
疮儿可後， 
痕儿见在， 
见後思量。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            谒金门
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">灯乍灭。 
忽见一天明月。 
恰舞霓裳歌未歇。 
露寒回绛阙。 
羽服明晖玉雪。 
笑语轻参环玦。 
香泽恼人情不彻。 
夜长窗自白。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贺新郎
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">世谛人多错。 
阿谁将、虚名微利， 
放教轻著。 
万事莫非前定了， 
选甚微如饮酌。 
算徒诧、龙韬豹略。 
纵使龙头安尺木， 
更从教、豹变生三角。 
浑是梦， 
恍如昨。 
吾庐自笑常虚廓。 
对残编、磨穿枯砚， 
生涯微薄。 
负郭田园能有几， 
随分安贫守约。 
要不改、箪瓢颜乐。 
西掖百扉终须到， 
且嘲风咏月常相谑。 
更要甚， 
万金药。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            踏莎行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">树影将圆， 
林梢不动。 
汗珠挹透纱衣重。 
荷风忽送雨飞来， 
晚凉习习生幽梦。 
珠箔高钩， 
瑶琴闲弄。 
移樽邀取蝉娟共。 
今宵拼著醉眠呵， 
夜香闻早添金凤。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            辊绣球
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">流水奏鸣琴， 
风月净、天无星斗。 
翠岚堆里， 
苍岩深处， 
满林霜腻， 
暗香冻了， 
那禁频嗅。 
马上再三回首。 
因记省、去年时候。 
十分全似， 
那人风韵， 
柔腰弄影， 
冰腮退粉， 
做成清瘦。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉花阴
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">老去悲秋人转瘦。 
更异乡重九。 
人意自凄凉， 
只有茱萸， 
岁岁香依旧。 
登高无奈空搔首。 
落照归鸦後。 
六代旧江山， 
满眼兴亡， 
一洗黄花酒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉落魄·一斛珠
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">麦畦匀绿。 
枝头屑屑飞梅玉。 
伤心何事人南北。 
断尽回肠， 
忍听阳关曲。 
倚窗青荫亭亭竹。 
好风敲动声相续。 
夜阑怕见银台烛。 
会得离情， 
他也泪速速。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉蓬莱
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">见浴兰才罢， 
拂掠新妆， 
巧梳云髻。 
初试生衣， 
恰三裁贴体。 
艾虎宜男， 
朱符辟恶， 
好储祥纳吉。 
金凤钗头， 
应时戴了， 
千般忔戏。 
那更殷勤， 
再三祝愿， 
斗巧合欢， 
彩丝缠臂。 
刻玉香蒲， 
泛金觥迎醉。 
午日熏风， 
楚词高咏， 
度遏云声脆。 
赤口白舌， 
从今消灭， 
诸馀可意。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            采桑子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">疏帘乍卷孜孜看， 
冰玉精神。 
体白停匀。 
端的于人不薄情。 
更无背约和焦燥， 
各表真诚。 
才得相亲。 
切莫分张向别人。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            长相思
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">敛愁眉。 
恨依依。 
肠断关情怨别离。 
云中过雁悲。 
瘦因谁。 
病因谁。 
屈指无言忖後期。 
此时人怎知。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            阮郎归
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">和风暖日小层楼。 
人闲春事幽。 
杏花深处一声鸠。 
花飞水自流。 
寻旧梦， 
续扬州。 
眉山相对愁。 
忆曾和泪送行舟。 
清江古渡头。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            雨中花令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">绿锁窗纱梧叶底。 
麦秋时、晓寒慵起。 
宿酒厌厌， 
残香冉冉， 
浑似那时天气。 
别日不堪频屈指。 
回头早、一年不啻。 
搔首无言， 
栏干十二， 
倚了又还重倚。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            雨中花慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">帊子分香， 
罗巾拭泪， 
别来时、未觅凄惶。 
上得船儿来了， 
剗地凄凉。 
可惜花前月里， 
却成水远山长。 
做成恩爱， 
如今赢得， 
万里千乡。 
情知这场寂寞， 
不干你事， 
伤我穷忙。 
不道是、久长活路， 
终要称量。 
我则匆匆归去， 
知你且、种种随娘。 
下梢睚彻， 
有时共你风光。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            霜天晓角
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">合儿幽静处， 
围炉面小窗。 
好是斗头儿坐， 
梅烟炷、返魂香。 
对火怯夜冷， 
猛饮消漏长。 
饮罢且收拾睡， 
斜月照、满帘霜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            青玉案
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">天涯目断江南路。 
见芳草， 
迷风絮。 
绿暗花梢春几许。 
小桃寂寞， 
海棠零乱， 
飞尽胭脂雨。 
子规声里山城暮。 
月挂西南梦回处。 
满抱离愁推不去。 
双眉百皱， 
寸肠千缕， 
若事凭鳞羽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹊桥仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">云峰初敛， 
秋荣如洗， 
庭院金风初扇。 
葱葱佳气霭侯门， 
信天上、麒麟乍见。 
祝君此去， 
飞黄腾踏， 
日侍凝旒邃冕。 
和羹调味早归来， 
坐看取、蓬莱清浅。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天二一首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">宝篆烟消香已残。 
蝉娟月色浸栏干。 
歌喉不作寻常唱， 
酒令从他各自还。 
传杯手， 
莫教闲。 
醉红潮脸媚酡颜。 
相携共学骖鸾侣， 
却笑卢郎旧约寒。 
宝篆龙煤烧欲残。 
细听铜漏已更阑。 
纱窗斜月移梅影， 
特地笼灯仔细看。 
幽梦断， 
旧盟寒。 
那时屈曲小屏山。 
风光得似而今不， 
肯把花枝作等闲。 
绰约肌肤巧样妆。 
风流元自有清香。 
未应傅粉疑平叔， 
却笑荷花似六郎。 
浮蚁瓮， 
入诗囊。 
学人消瘦怯风霜。 
午窗一枕庄周梦， 
甘作花心粉蝶忙。 
蜂蜜酿成花已飞。 
海棠次第雨胭脂。 
园林检点春归也， 
只有萦风柳带垂。 
情默默， 
恨依依。 
可人天气日长时。 
东风恰好寻芳去， 
何事驱弛作别离。 
梁上双双海燕归。 
故人应不寄新诗。 
柳梧阴里高还下， 
帘幕中间去复回。 
追盛事， 
忆乌衣。 
王家巷陌日沈西。 
兴亡无限惊心语， 
说与时人总不知。 
镂玉裁琼莫比香。 
娉婷枝上殢春光。 
风流别有千般韵， 
割舍昏沈入醉乡。 
蜂共蝶， 
尽乾忙。 
檀心知未肯寻常。 
从来诗苦人消瘦， 
乞与幽窗富锦囊。 
镂玉裁琼学靓妆。 
不须沈水自然香。 
好随梅蕊妆宫额， 
肯似桃花误阮郎。 
羞傅粉， 
贱香囊。 
何劳傲雪与凌霜。 
新来句引无情眼， 
拼为东风一晌忙。 
绿水澄江得胜游。 
浪平风软称轻舟。 
樽前我易伤前事， 
柳外人谁独倚楼。 
空感慨， 
惜风流。 
风流赢得谩多愁。 
愁多著甚销磨得， 
莫怪安仁鬓早秋。 
落魄东吴二十春。 
风流诗句得清新。 
今年却恨花星照， 
再见温卿与远真。 
分楚佩， 
染巫云。 
赤绳结得短花茵。 
若非京口初相识， 
安得毗陵作故人。 
门外寒江泊小船。 
月明留客小窗前。 
夜香烧尽更声远， 
斗帐低垂暖意生。 
醺著酒， 
炙些灯。 
伴他针线懒成眠。 
情知今夜鸳鸯梦， 
不似孤篷宿雁边。 
弱质纤姿俪素妆。 
水沈山麝郁幽香。 
直疑姑射来天上， 
要恼人间傅粉郎。 
简酿酒， 
枕为囊。 
更馀风味胜糖霜。 
肯如红紫空姚冶， 
谩惹游蜂戏蝶忙。 
手种梅花三四株。 
要看冰霜照清臞。 
朝来几朵茅檐下， 
竹外江头恐不如。 
凝玉面， 
吐香须。 
莫嫌孤瘦渐丰馀。 
化工不肯辜人意， 
做底欢娱报答渠。 
睡觉扶头听晓钟。 
隔帘花雾湿香红。 
翠摇钿砌梧桐影， 
暖透罗襦芍药风。 
闲对影， 
记曾逢。 
画眉临镜霎时同。 
相思已有无穷恨， 
忍见孤鸾宿镜中。 
谡谡东风作雨寒。 
无言独自凭栏干。 
绿肥红瘦春归去， 
恨逼愁侵酒怎宽。 
追往事， 
惜花残。 
残花往事总相关。 
风光台上伤心处， 
此意人休作等闲。 
亭树萧萧生暮凉。 
安排清梦到胡床。 
楚山楚水秋江外， 
江北江南客恨长。 
苹渚冷， 
橘汀黄。 
断魂残梦更斜阳。 
欲将此日悲秋泪， 
洒向江天哭楚狂。 
洗尽铅华不著妆。 
一般真色自生香。 
飘飘何处凌波女， 
故故相迎马上郎。 
寻谱谍， 
发诗囊。 
绝胜梅萼嫁冰霜。 
故山寒食依然在， 
句引东坡旅兴忙。 
新晴水暖藕花红。 
烘人暑意晚来浓。 
共携纤手桥东路， 
杨柳青青一径风。 
深翠里， 
艳香中。 
双莺初下蕊珠宫。 
月笼粉面三更露， 
凉透萧萧一梦中。 
牙领番腾一线红。 
花儿新样喜相逢。 
薄纱衫子轻笼玉， 
削玉身材瘦怯风。 
人易老， 
恨难穷。 
翠屏罗幌两心同。 
既无闲事萦怀抱， 
莫把双蛾皱碧峰。 
一曲清歌金缕衣。 
巧佼心事有谁知。 
自从别後难相见， 
空解题红寄好诗。 
忆携手， 
过阶墀。 
月笼花影半明时。 
玉钗头上轻轻颤， 
摇落钗头豆蔻枝。 
玉容应不羡梅妆。 
檀心特地赛炉香。 
半臧密叶墙头女， 
勾引酡颜马上郎。 
樽乏酒， 
且倾囊。 
蟹螯糟熟似黏霜。 
一年光景浑如梦， 
可惜人生忙处忙。 
只惯娇痴不惯愁。 
离情浑不挂眉头。 
可怜恼尽尊前客， 
却趁东风上小舟。 
真个去， 
不忺留。 
落花流水一春休。 
自怜不及春江水， 
随到滕王阁下流。 
以上赵长卿作品《鹧鸪天》共21首      
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鼓笛慢·水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 赵长卿</p>
                  <pre class="card-text">暑风吹雨仙源过， 
深院静， 
凉於水。 
莲花郎面， 
翠幢红粉， 
烘人香细。 
别院新番， 
曲成初按， 
词清声脆。 
奈难堪羞涩， 
朦松病眼， 
无心听， 
笙簧美。 
还记当年此际。 
叹飘零、萍踪千里。 
楚云寂寞， 
吴歌凄切， 
成何情意。 
因念而今， 
水乡潇洒， 
风亭高致。 
对花前可是， 
十分蒙斗， 
肯辜欢醉。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>