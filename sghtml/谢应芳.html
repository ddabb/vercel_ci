<!DOCTYPE html>
<html lang="zh-CN">

<head>
    <meta charset="UTF-8">
    <title>
        谢应芳
    </title>
</head>

<body>
    <h1>
        谢应芳
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    一翦梅四首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>东风吹醒老梅枝。 
南也芳菲。 
北也芳菲。 
月明半夜五更时。 
笛也争吹。 
角也争吹。 
青松涧底独离奇。 
寒也谁知。 
暖也谁知。 
老夫聊为一＊欷。 
梅也题诗。 
松也题诗。 
昆冈火烈去年时， 
玉也灰飞。 
石也灰飞。 
鹤长凫短总休提。 
善有天知。 
恶有天知。 
今年快活保妻儿。 
歌也相宜。 
舞也相宜。 
挥金如土醉如泥。 
休负佳期。 
莫负佳期。 
一色苍然两河翁。 
年也相同。 
月也相同。 
六年湖海共飘蓬。 
烟也溟蒙。 
雨也溟蒙。 
移家今住葑门东。 
朝也相从。 
暮也相从。 
何当归隐旧山中。 
桃也春风。 
李也春风。 
一天和气盎春晖。 
桃也芳菲。 
李也芳菲。 
若教风打雨淋漓。 
红也尘泥。 
白也尘泥。 
花前把酒插花枝。 
歌也相宜。 
舞也相宜。 
鹤长凫短总休提。 
长也天知。 
短也天知。 
以上谢应芳作品《一翦梅》共4首
                        </pre>
            </li>
            
            <li>
                <h3>
                    八声甘州
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>记年时东走避风尘， 
随处觅桃源。 
偶相逢一笑， 
堠山西畔， 
乔木参天。 
百尺元龙楼上， 
下榻许高眠。 
鼓我瓠巴瑟， 
鱼鸟欣然。 
每日春风池馆， 
有竹林诸阮， 
醉袖联翩。 
要簪花捧砚， 
常挟两飞仙。 
又安知、桑田变海， 
竟飘零、老去雪盈颠。 
绨袍外、故人余意， 
肝胆雕镌。 
极是。 
周咏先又补此三首， 
误矣。
                        </pre>
            </li>
            
            <li>
                <h3>
                    南楼令
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>赤手拨鲸牙。 
长安早看花。 
竟春风、百里桑麻。 
柳色宫袍银束带， 
亲受赐， 
玉皇家。 
＊鼓报朝衙。 
桑弓挂绿蛇。 
拜双亲、杯捧流霞。 
只恐哦松哦未了， 
天上去， 
又乘槎。
                        </pre>
            </li>
            
            <li>
                <h3>
                    如梦令四首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>萝屋不经风破。 
苔径不教尘＊。 
鱼鼓洞仙歌， 
童子唱来还和。 
闲坐。 
闲坐。 
窗下白云飞过。 
满眼青山如画。 
说甚玉堂金马。 
头戴鹿皮冠， 
穿个布袍冬夏。 
都罢。 
都罢。 
心上了无牵挂。 
松菜酒香春瓮。 
更有麻姑相送。 
日日泻流霞， 
添我胸中铅汞。 
珍重。 
珍重。 
浮世本来如梦。 
一带鹤溪环绕。 
溪上石田多少。 
春雨驾龙耕， 
种得玉芝瑶草。 
堪笑。 
堪笑。 
海水几番乾了。 
以上谢应芳作品《如梦令》共4首
                        </pre>
            </li>
            
            <li>
                <h3>
                    忆王孙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>齐云一炬起红烟。 
顷刻烟销事已迁。 
折戟沉沙月烂船。 
问祈连。 
安得
                        </pre>
            </li>
            
            <li>
                <h3>
                    摸鱼子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>看东风、柳摇金缕。 
精神顿美如许。 
独怜老我双蓬鬓， 
无复少年张绪。 
桃叶渡。 
任山水清妍， 
可柰非吾土。 
借人茅屋， 
但有客相过， 
清茶淡话， 
闲与论今古。 
伤心处。 
客去卧听鼙鼓。 
看花浑在烟雾。 
姑苏台榭笙歌散， 
麋鹿又如前度。 
谁恁误。 
教无限苍生， 
命堕颠崖苦。 
蒹葭洲渚。 
赖有个扁舟， 
三竿钓竹， 
相伴闲鸥鹭。
                        </pre>
            </li>
            
            <li>
                <h3>
                    水调歌头七首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>故复和前韵， 
以述其情， 
并以留别吴下诸友。 
时十三年六月初也牙齿豁来久， 
老气尚横秋。 
买得归耕黄犊， 
儿辈幸无愁。 
相近六龙城下， 
只在三家村里， 
结屋小如舟。 
倚树览山色， 
且免赋登楼。 
看官爵， 
都不似， 
醉乡侯。 
里翁闲话， 
便同学士坐瀛洲。 
寄语东吴朋友， 
乘兴能来＊浦， 
舣棹听渔讴。 
无酒不须虑， 
解我破貂裘。 
鸡犬相闻， 
溪山如画， 
梅花只在前村。 
逍遥杖屦， 
不过翟公门。 
前度春风已老， 
对芳草、还忆王孙。 
长安市， 
看花人去， 
车马正争喧。 
向来东海上， 
水南水北， 
如石如温。 
念鸥冷诗盟， 
何日重论。 
老我蓬蒿三径， 
开怀抱、赖有琴尊。 
公知否， 
萧斋雨漏， 
四壁篆书痕。 
六载远相忆， 
一日似三秋。 
别后雪添蓬鬓， 
着述遣穷愁。 
几度欲寻安道， 
溪上片帆飞去， 
兴尽复回舟。 
明月出东海， 
隐约见琼楼。 
唤龙伯， 
击鼍鼓， 
舞阳侯。 
何时杯酒， 
重歌芦叶旧汀洲。 
多谢寄来双鲤， 
白雪阳春数曲， 
为我和巴讴。 
什袭付儿辈， 
好学制弓裘。 
青白阮生眼， 
皮里有阳秋。 
谁信近来怀抱， 
汩汩泥穷愁。 
昨夜僧房听雨， 
如在潇湘夜泊， 
倚枕卧孤舟。 
无复少年日， 
解佩醉秦楼。 
更休说， 
烂羊尉， 
烂羊侯。 
三山湖上， 
如今田舍住东洲。 
＊洞十年金革， 
蓬勃一襟尘土， 
白雪向谁讴。 
濯足傍云水， 
披我老羊裘。 
秋色净如洗， 
南极瑞光多。 
秦驻山中隐者， 
弧矢挂烟萝。 
野老敲门看竹， 
珍重主人留客， 
呼酒泻金荷。 
为问春秋多少， 
笑道明年六十， 
勋业竟蹉跎。 
万钟禄， 
千驷马， 
待如何。 
洛阳城市， 
又看荆棘卧铜驼。 
且喜阶前玉树， 
五色＊雏俱好， 
把此瑟琴和。 
一曲华胥引， 
双鬓雪儿歌。 
玉杵捣灵药， 
丹鼎养芙蓉。 
城市山林小隐， 
家住驿桥东。 
况是南州高裔， 
更欲上池真液， 
冰雪炯心胸。 
医国手初试， 
在处起疲癃。 
种阴德， 
方寸地， 
继颐翁。 
活人多少， 
满林新植杏花红。 
遮莫南山石烂， 
又复瀛洲不浅， 
都付笑谈中。 
刮目看尘表， 
黄鹄驾天风。 
战骨缟如雪， 
月色惨中秋。 
照我三千白发， 
都是乱离愁。 
犹喜淞江西畔， 
张绪门前杨柳， 
堪系钓鱼舟。 
有酒适清兴， 
何用上南楼。 
＊金甲， 
驰铁马， 
任封侯。 
青鞋布袜， 
且将吾道付沧洲。 
老桂吹香未了， 
明月明年重看， 
此曲为谁讴。 
长揖二三子， 
烦为觅菟裘。 
以上谢应芳作品《水调歌头》共7首
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>旧家金谷园林， 
尽随海变桑田了。 
一湾流水， 
一枝修竹， 
菟裘将老。 
潇洒轩窗， 
波光隐映， 
笔床茶灶。 
但溪无六逸， 
林无诸阮， 
谁相与， 
论怀抱。 
不用沧洲洗耳， 
听风前、此君清啸。 
黄金台上， 
尽教尘土， 
聘车争道。 
鱼鸟情亲， 
渔樵邂逅， 
不时谈笑。 
看古来行路难行， 
真个是闲居好。
                        </pre>
            </li>
            
            <li>
                <h3>
                    江城子三首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>阿翁初度宴重闱。 
正熙熙。 
醉如泥。 
春到阶庭， 
玉树长孙枝。 
座客持杯停寿曲， 
都听取， 
凤雏啼。 
明年蓬矢两弧垂。 
对佳期。 
试周期。 
看取干戈， 
俎豆弄金龟。 
彭祖春秋应八百， 
孙似祖， 
与年齐。 
去年今日访庞公。 
也匆匆。 
去城中。 
回首青山， 
带雨汗颜同。 
茅屋破来风转急， 
愁杀我， 
浣花翁。 
今年一笑喜相逢。 
海榴红。 
照帘栊。 
休把闲愁， 
牵系废歌钟。 
请看灰飞千里草， 
金满坞， 
总成空。 
去年今日泻天瓢。 
水滔滔。 
断蓝桥。 
阻我群仙， 
鸾鹤赴蟠桃。 
独有商羊偏喜雨， 
跳且舞， 
上山椒。 
今年南极见丹霄。 
射金蕉。 
瑞光摇。 
浇去胸中， 
磊块尽＊＊。 
莫厌琵琶弹旧曲， 
长听取， 
郁轮袍。 
以上谢应芳作品《江城子》共3首
                        </pre>
            </li>
            
            <li>
                <h3>
                    沁园春一一首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>借问黄花， 
过了重阳， 
如何始开。 
为客中陶令， 
逢他初度， 
尊前杜举， 
要我相陪。 
十日秋香， 
百年晚景， 
一笑今朝酒莫推。 
风光好， 
正凉生沆瀣， 
净洗氛埃。 
胸中华岳崔嵬。 
下笔处、长江滚滚来。 
且折花簪帽， 
剧谈清事， 
引杯看剑， 
聊适幽怀。 
健翮低云， 
修鳞蹭蹬， 
人道公非百里才。 
还知否， 
那黄河清也， 
白日悠哉。 
冷笑班超， 
要觅封侯， 
弃了毛锥。 
看今来古往， 
虚名何用， 
朝荣夕悴， 
浮世堪悲。 
老我衣冠， 
傍人篱落， 
赖有平生铁砚随。 
西庄上， 
对溪山如画， 
鸥鹭忘机。 
相逢喜得新知。 
更不用黄金铸子期。 
把胸中磊块， 
时时浇酒， 
眼前光景， 
处处题诗。 
轻帽簪花， 
柔茵藉草， 
时复尊前一笑嬉。 
沈酣后， 
任南山石烂， 
东海尘飞。 
笠泽东头， 
翠竹渔庄， 
沧洲钓船。 
看三江雪浪， 
烟波如画， 
一篷风月， 
随处留连。 
巨□鲈鱼， 
团脐螃蟹， 
坐饮篷窗醉即眠。 
蒹葭畔， 
□不收＊＊， 
意若忘筌。 
向来四海戈＊。 
好战舰都成赤壁烟。 
笑痴儿航海， 
空寻蓬岛， 
渔郎失路， 
漫说桃源。 
鸥社盟寒， 
歌声断续， 
烟水寥寥数百年。 
玄真子， 
有家传旧曲， 
重扣吾舷。 
每忆岩房， 
端石玄云， 
宣毫紫霜。 
想笔端风雨， 
不时萧飒， 
胸中渊海， 
无底潢洋。 
枫落寒江， 
草生春梦， 
欲说天机话甚长。 
知音者， 
有真能入室， 
好与连床。 
梅花窗下茶觞。 
小团月、烹来宝乳香。 
览吴淞夜月， 
珠江莹洁， 
昆山□□， 
□液淋浪。 
不出门庭， 
那知世态， 
金玉家家要满堂。 
长安市， 
似遗腥蝇聚， 
采□□□。 
泉石膏盲， 
尘土驱驰， 
还家鬓霜。 
想吟边茗碗， 
清风习习， 
醉中琴操， 
流水洋洋。 
口不雌黄， 
眼无青白， 
凫鹤从教自短长。 
闲居好， 
有溪篷钓具， 
林馆书床。 
春风宾主壶觞。 
坐慈竹轩中挹翠香。 
尽剧谈千古， 
神游混沌， 
高歌一曲， 
兴在沧浪。 
老我牛衣， 
怀人马帐， 
谁似彭宣到后堂。 
都传语， 
问鱼书久绝， 
兔颖何忙。 
四海烟尘， 
一棹风波， 
经行路难。 
幸儿孙满眼， 
布帆无恙， 
夫妻白首， 
青镜犹团。 
笠泽西头， 
碧山东畔， 
又与梅花共岁寒。 
新年好， 
有茅柴村酒， 
荠菜春盘。 
帝人莫笑儒酸。 
已烂熟思之不要官。 
任伏波强健， 
驱驰鞍马， 
＊溪遭遇， 
弃掷渔竿。 
霜满朝靴， 
雷鸣衙鼓， 
何似农家睡得安。 
闲亭里， 
唤山童把＊， 
野老交欢。 
脱屐红尘， 
移家碧山， 
娑罗树边。 
有两儿冠带， 
眼前腾踏， 
诸孙文采， 
膝下联翩。 
石几焚香， 
冰瓯涤笔， 
重注羲经得异传。 
余无事， 
但观云默坐， 
听雨高眠。 
龟巢幸与相连。 
饮湖水清如饮菊泉。 
问绛人甲子， 
今逾四百， 
皇家钟乳， 
何用三千。 
银艾忘情， 
玉枝无憾， 
一味清闲足引年。 
升平也， 
看天恩赐帛， 
雪发垂肩。 
雪压新年， 
花开想迟， 
莺来甚难。 
喜杯有屠苏， 
春风滟滟， 
盘余苜蓿， 
朝日团团。 
六十年来， 
寻常交际， 
江海鸥盟总不寒。 
移家处， 
每涉园成趣， 
居谷名盘。 
忘情世味心酸。 
但吟得新诗似得官。 
尽教我低头， 
三间茅屋， 
从他高步， 
百尺危竿。 
白首无成， 
苍生应笑， 
不是当年老谢安。 
琴书里， 
且消磨晚景， 
受用清欢。 
忆昔移家， 
着处偷生， 
＊有余霜。 
遭几番惊怕， 
青天霹雳， 
满怀愁闷， 
苍海汪洋。 
故步全非， 
新知误喜， 
袜线初无尺寸长。 
龙钟后， 
方马归伏枥， 
龟作＊床。 
年来饮不盈觞。 
也不爱、花枝锦绣香。 
与山僧野老， 
交情淡淡， 
盘蔬盂饭， 
清话浪浪。 
燕子重来， 
桃花应笑， 
四壁空空一草堂。 
偿诗债， 
有隔年未了， 
连日犹忙。 
忆昨秋风， 
送书画船， 
过杨柳洲。 
把锦囊倾倒， 
灯花共喜， 
棹歌归去， 
诗草仍留。 
坐榻高悬， 
家童偶语， 
此客寻常颇见不。 
襟怀好， 
比子猷寻戴， 
别样风流。 
别来一日似三秋。 
且喜花时可胜游。 
要寻山问水， 
春申故国， 
赋诗＊酒， 
季子高丘。 
醉帽簪花， 
吟茵藉草， 
莫笑疏狂老未休。 
回来也， 
有堂前旧燕， 
江上盟鸥。 
竹与梅花， 
偃蹇冰霜， 
堪称二难。 
我依梅傍竹， 
借人茅舍， 
吟风弄月， 
坐个蒲团。 
梅样精神， 
竹般标致， 
遮莫清＊未是寒。 
柴门外， 
好一湖春水， 
似拍银盘。 
昔人恨橘多酸。 
我只笑青松也拜官。 
每醉时低唱， 
沧浪一曲， 
闲时高卧， 
红日三竿。 
儿辈前来， 
老夫说与， 
梅要新诗竹问安。 
余无事， 
只粗茶淡饭， 
尽有余欢。 
以上谢应芳作品《沁园春》共11首
                        </pre>
            </li>
            
            <li>
                <h3>
                    满庭芳三首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>尘拂风生， 
熏炉烟袅， 
剧谈天上人间。 
冯夷击鼓， 
白凤舞昆山。 
惊倒五陵年少， 
听三老、□角鸣湍。 
江南好， 
梅前菊后， 
天气带微寒。 
客来虽话别， 
重歌旧曲， 
不是阳关。 
笑闲云似我， 
时去时还。 
最喜烽烟尽息， 
青天净、一镜团团。 
重来也， 
寻盟鸥鹭， 
访竹问平安。 
十里横山， 
一湾流水， 
东洲蕞尔孤村。 
称来田舍， 
山水对衡门。 
老我无能为矣， 
犁锄事、付与儿孙。 
湖田上， 
黄梅雨足， 
蛙鼓□声喧。 
亲朋三四老， 
须眉雪白， 
言笑春温。 
每携手相过， 
清事闲论。 
坐挹山光水色， 
茅柴酒、倾倒夸尊。 
章台路， 
马蹄尘土， 
不到紫苔痕。 
玉雪梨涡， 
锦云桃扇， 
紫箫双凤和鸣。 
觥船初棹， 
烟绕博山青。 
最喜清和天气， 
绿阴静、梅雨初晴。 
高斋里， 
马融书帐， 
风卷绛纱轻。 
华年才几许， 
培风健翮， 
曾试修程。 
偶归来林下， 
间听松声。 
笑道葵花似我， 
芳心在、向日长倾。 
黄河水， 
如今重看， 
朝□暮还清。 
以上谢应芳作品《满庭芳》共3首
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>旧约寻梅， 
蹉跎过、小春时节。 
忽陇头人至， 
一枝先折。 
喜见春风颜色好， 
缟衣不受缁尘＊。 
把十年、湖海旧相知， 
从头说。 
三江上， 
沧洲雪。 
千墩下， 
珠林月。 
似许询支遁， 
总皆清绝。 
重看青山携素手， 
此情方解相思结。 
待＊湖、冰泮柳风清， 
孤舟发。
                        </pre>
            </li>
            
            <li>
                <h3>
                    点绛唇七首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>彩翼双凫， 
寄来一幅天机锦。 
纯绵绝品。 
将意何勤恁。 
岁晚空山， 
不怕冰霜凛。 
西风紧。 
便添袍＊。 
被德吾无隐。 
点检龟巢， 
素琴弦断余何有。 
夫妻白首。 
相敬如宾友。 
三四孙儿， 
五色斑斓袖。 
梅花酒。 
为翁称寿。 
罗拜爷娘后。 
海上归来， 
鬓毛枯似经霜草。 
薄田些少。 
茅屋园池小。 
三子犁锄， 
三妇供萍藻。 
村居好。 
兔园遗稿。 
是我传家宝。 
弧矢休悬， 
举杯聊适栖迟意。 
明朝冬至。 
有酒还沉醉。 
堪笑神仙， 
要作长生计。 
人间世。 
金鸟西坠。 
难把长绳系。 
老眼犹明， 
着书未了余生债。 
客来休怪。 
淡饭黄斋菜。 
踏雪观梅， 
清兴依然在。 
南门外。 
夜来寻载。 
扶醉驮驴背。 
七十年前， 
抱麟虚负双亲梦。 
一襟空洞。 
生世曾何用。 
老我东门， 
瓜也无心种。 
松醪雍。 
泻如铅汞。 
时与渔樵共。 
往古来今， 
何人不道闲居好。 
忙多闲少。 
应被青山笑。 
蒲柳衰颜， 
我独惊秋早。 
茅斋小。 
几番掀倒。 
风雨都湿了。 
以上谢应芳作品《点绛唇》共7首
                        </pre>
            </li>
            
            <li>
                <h3>
                    苏武慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>兰雪衣衿， 
芝雪冠佩， 
＊唾动成珠玉。 
芳草萋迷， 
蓬莱杳渺， 
皎皎白驹空谷。 
濯发沧洲， 
怡颜芳树， 
乐甚从伶丝竹。 
问天生、湖海元龙豪气， 
肯令消缩。 
君不见二陆联芳， 
三苏接武， 
声动九重黄屋。 
天上碧桃， 
日边红杏， 
真足快人心目。 
拂袖东胶， 
出门西笑， 
莫恋故园松菊。 
看浊河、流水重清， 
齐唱太平遗曲。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>锋棱磨尽方藏拙。 
老怀羞对天孙说。 
风叶动清商。 
依稀似九章。 
飘萧双鬓雪。 
卧看弯弯月。 
月缺有时圆。 
人无再少年。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>无端汤武， 
吊伐功成了。 
赚尽几英雄， 
动不动、东征西讨。 
七篇书后， 
强辨竟无人， 
他两个， 
至诚心， 
到底无分晓。 
髑髅满地， 
天也还知道。 
谁解挽银河， 
教净洗、乾坤是好。 
山妻笑我， 
长夜饭牛歌， 
这一曲， 
少人听， 
徒自伤怀抱。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>一曲求凰弹越调。 
红叶殷勤， 
凤已成双了。 
纤翠轻裾云缥缈。 
多情佩有宜男草。 
十月小春天气好。 
春到南枝， 
梅蕊含微笑。 
珍重画眉人起早。
                        </pre>
            </li>
            
            <li>
                <h3>
                    西江月三首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>老大无人青眼， 
凄凉柰尔黄花。 
秋来杯酌断流霞。 
兀对江山如画。 
梦里去寻东老， 
觉来欲唤西家。 
山童羞说未能赊。 
报道点茶来也。 
十载不歌金缕， 
秋娘已负青年。 
朝云飞过画楼前。 
无复为人留恋。 
默坐鹧鸪声里， 
寻思白石词仙。 
好将花样更流传。 
重观春风人面。 
缘树云林＊窕， 
青苔石磴萦纡。 
两人杯下曳长裾。 
应是山中巢许。 
空谷似闻樵斧， 
危桥不断徵车。 
谁来为我借茅庐。 
来与白云同住。 
以上谢应芳作品《西江月》共3首
                        </pre>
            </li>
            
            <li>
                <h3>
                    贺圣朝
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>吴淞旧雨相邻住。 
喜复来今雨。 
那时因遇。 
十年艰险， 
剑头炊黍。 
如今相见， 
衰颜醉酒， 
似经霜红树。 
湖山佳处。 
登高望远， 
遍题诗去。
                        </pre>
            </li>
            
            <li>
                <h3>
                    金缕曲
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>卜宅椒园里。 
响丁丁、风斤月斧， 
杏梁飞起。 
窗户青红烟树绿， 
＊耀碧山乡里。 
鸡共犬、也知轮美。 
燕子飞来堂下舞， 
似轻盈、掌上人堪喜。 
更可爱， 
新桃李。 
长洲水接淞江水。 
好秋风、鲈鱼莼菜， 
葑田菰米。 
艳□□□□□□， 
□屋神仙罗绮。 
□□□、□□□□。 
楚舞吴歌娱晚景， 
内台盘、春笋奉甘旨。 
五马贵， 
未足拟。
                        </pre>
            </li>
            
            <li>
                <h3>
                    风入松四首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>孤舟浪打石尤风。 
霹雳浪声中。 
布帆喜得归无恙， 
系长桥、闲似渔篷。 
蛟渚如今寂寂， 
鸥波依旧溶溶。 
秋花开到雁来红。 
金菊对芙蓉。 
一襟磊块都浇去， 
饮红灰、如饮黄封。 
睡到日高三丈， 
从他衙鼓逢逢。 
梅花折去一枝春。 
人在太湖滨。 
天生襟度容江海， 
每开尊、坐客如云。 
此日醉逢蓬矢， 
吾儿应吐花茵。 
湖光山色净无尘。 
鱼鸟总情亲。 
姑苏台上遥相望， 
见湖山、如见伊人。 
绿发年华全盛， 
白眉声誉方新。 
青龙地脉土酥香。 
产玉似昆冈。 
可怜不入瑶池宴， 
到冰壶、风味凄凉。 
忽忆故园时序， 
春盘春酒羔羊。 
青丝生菜韭芽黄。 
银缕染红霜。 
桃花人面柔荑手， 
酒微酣、象箸频将。 
鼙鼓一声惊散， 
六年地老天荒。 
岁寒心事旧相知。 
相别去年时。 
如今重观春风面， 
此年时、消瘦些儿。 
天上玉堂何在， 
人间金鼎频移。 
风尘不染素罗衣。 
脉脉倚柴扉。 
桃根桃叶争春媚， 
尽教他、浓抹胭脂。 
老我扬州何逊， 
陇头谁为题诗。 
以上谢应芳作品《风入松》共4首
                        </pre>
            </li>
            
            <li>
                <h3>
                    高阳台
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>阳羡溪山， 
辋川烟雨， 
隐然画里观诗。 
芳草王孙， 
别来几度春归。 
最怜屋壁藏蝌蚪， 
化劫灰、飞入昆池。 
好阶墀。 
书带青青， 
竹雪霏霏。 
相逢共约归期。 
待玄龟出洛， 
朱凤鸣岐。 
丘壑幽寻， 
正须重置荷衣。 
斩蛟射虎都休问， 
有白鸥、堪与忘机。 
近西枝。 
移我龟巢， 
邻尔渔矶。
                        </pre>
            </li>
            
            <li>
                <h3>
                    鹊桥仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 谢应芳</p>
                <pre>青年去了。 
青衫破了。 
旧日青毡无了。 
一时清兴未能除， 
说与故人知道。 
春花春好。 
秋花秋好。 
每日看花尤好。 
人生沽酒买花钱， 
消得杖头多
                        </pre>
            </li>
            
    </ul>
</body>

</html>