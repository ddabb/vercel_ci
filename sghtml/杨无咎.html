<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        杨无咎
    </title>
    <meta name="description" content="杨无咎的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">笔记</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                杨无咎
                            </h1>
                            <p class="card-text"><strong>朝代:</strong>
                                宋代
                            </p>
                            <p class="card-text"><strong>生平:</strong>
                                杨无咎（1097-1169） 字补之，号逃禅老人、清夷长者，清江（今属江西）人。高宗时，因不愿依附奸臣秦桧，累征不起，隐居而终。善画梅，负盛名。亦能词，多写男女之情，文辞华美，描写细腻。有《逃禅词》。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一丛花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">娟娟□月可庭方。 
窗户进新凉。 
美人为我歌新曲， 
翻身调、韵超出宫商。 
犀箸细敲， 
花瓷清响， 
馀韵绕红梁。 
风流难似我清狂。 
随处占烟光。 
怜君语带京华样， 
纵娇软、不似吴邦。 
拚了醉眠， 
不须重唱， 
真个已无肠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            上林春令·一落索
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">秾李夭桃堆绣。 
正暖日、如熏芳袖。 
流莺恰恰娇啼。 
似为劝、百觞进酒。 
少年未用称遐寿。 
愿来岁、如今时侯。 
相将得意皇都， 
同携手、上林春昼。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            两同心
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">枕簟凉生秋早。 
梦魂忒好。 
见玉人、且喜且悲， 
挨琼脸、厮偎厮抱。 
信言多磨， 
刚被山禽， 
一声催晓。 
觉来满船清悄。 
愁恨多少。 
知是我、怜你心微， 
知是你、与我情厚。 
谢殷勤， 
不易山遥水远寻到。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            乌夜啼
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">不禁枕簟新凉。 
夜初长。 
又是惊回好梦、叶敲窗。 
江南望。 
江北望。 
水茫茫。 
赢得一襟清泪、拌馀香。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二郎神
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">炎光欲谢， 
更几日、薰风吹雨。 
共说是天公， 
亦嘉神贶， 
特作澄清海宇。 
灌口擒龙， 
离堆平水， 
休问功超前古。 
当中兴、护我边陲， 
重使四方安堵。 
新府。 
祠庭占得， 
山川佳处。 
看晓汲双泉， 
晚除百病， 
奔走千门万户。 
岁岁生朝， 
勤勤称颂， 
可但民无灾苦。 
□愿得、地久天长， 
佐绍兴□□□。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            人月圆
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">月华灯影光相射。 
还是元宵也。 
绮罗如画， 
笙歌递响， 
无限风雅。 
闹蛾斜插， 
轻衫乍试， 
闲趁尖耍。 
百年三万六千夜， 
愿长如今夜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            传言玉女
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">料峭寒生， 
知是那番花信。 
算来都为， 
惜花人做恨。 
看犹未足， 
早觉枝头吹尽。 
曲栏幽榭， 
乱红成阵。 
酾酒花前， 
试停杯、与细问。 
褪香销粉， 
问东君怎忍。 
韶华过半， 
谩赢得、几场春困。 
厌厌空自， 
为花愁损。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            倒垂柳
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">南州初会遇。 
记惺惺、说底语。 
而今精神□， 
倾下越风措。 
雍门人独夜， 
客舍停杯处。 
馀香应未泯， 
凭君重唱金缕。 
移宫易羽。 
纵有离愁休怨诉。 
客里□凄凉， 
怕听断肠句。 
情山曲海， 
君已心相许。 
骖鸾乘月， 
正好同归去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            倾杯·倾杯乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">瑞日凝晖， 
东风解冻， 
峭寒犹浅。 
正池馆、梅英粉淡， 
柳梢金软， 
兰芽香暖。 
滕城谁种芙蕖满。 
浸银蟾影， 
一夜万花开遍。 
翠楼朱户， 
是处重帘竞卷。 
罗绮簇、欢声一片。 
看五马行春旌旆远。 
拥襦裤、千里歌谣， 
都入太平弦管。 
且莫厌、瑶觞屡劝。 
闻凤诏、催归非晚。 
愿岁岁今夜里， 
端门侍宴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            卓牌子慢·卓牌子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">西楼天将晚。 
流素月、寒光正满。 
楼上笑揖姮娥， 
似看罗袜尘生， 
鬓云风乱。 
珠帘终夕卷。 
判不寐、阑干凭暖。 
好在影落清尊， 
冷侵香幄， 
欢馀未教人散。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南歌子
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">小雨疏疏过， 
长江滚滚流。 
落霞残照晚明楼。 
又是一番重午， 
身寄南州。 
罗绮纷香陌， 
鱼龙漾彩舟。 
不堪回首凤池头。 
谁道於今霜鬓， 
犹自淹留。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            卜算子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">昨夜月初圆， 
今日春才半。 
自是元君并旦生， 
岂在称遐算。 
花诰看加封， 
玉斝休辞满。 
绮席来年谁与同， 
笑揖麻姑伴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            双雁儿
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">休惊明日岁华新。 
且喜得， 
又逢春。 
北堂歌舞奉慈亲。 
愿遐龄， 
等大椿。 
□□□□□□□。 
□□□， 
□□□。 
□□□□□□□。 
□□□， 
□□□。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            品令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">水寒江静。 
浸一抹、青山影。 
楼外指点渔村近。 
笛声谁喷。 
惊起宾鸿阵。 
往事总归眉际恨。 
这相思、□□谁问。 
泪痕空把罗襟印。 
泪应尽。 
争奈情无尽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            垂丝钓
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">燕将旧侣。 
呢喃终日相语。 
似惜别离情， 
知几许。 
谁与度。 
为向人代诉。 
空朝暮。 
谩千言百句。 
怎生会得， 
争如作个青羽。 
又闻院宇。 
不在当时住。 
飞去无寻处。 
肠万缕。 
寄暴风横雨。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            多丽
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">晚风清， 
淡云卷尽轻罗。 
看银蟾、初离海上， 
万里碧汉澄波。 
碾云衢、玉轮缓驾， 
照山影、宝镜新磨。 
光彻庭除， 
寒生绮席， 
无聊清兴助吟哦。 
共宴赏、明宵天气， 
晴晦又知他。 
无眠处， 
衣濡湛露， 
目断明河。 
念年来、青云失志， 
举头羞见嫦娥。 
且高歌、细敲檀板， 
拚痛饮、频倒金荷。 
断约他年， 
重挥大手， 
桂枝须斫最高柯。 
恁时节、清光比似， 
今夕更应多。 
功名事， 
到头须在， 
休用忙呵。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            夜行船
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">不假铅华嫌太白。 
玉搓成、体柔腰搦。 
明月堂深， 
莲花杯软， 
情重自斟琼液。 
寄语碔砆休并色。 
信秦城、未教轻易。 
绛阙楼成， 
蓝桥药就， 
好吹箫共乘鸾翼。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            天下乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">雪後雨儿雨後雪。 
镇日价、长不歇。 
今番为寒忒太切。 
和天地、也来厮鳖。 
睡不著、身心自暗攧。 
这况味、凭谁说。 
枕衾冷得浑似铁。 
只心头、些个热。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            好事近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">花里爱姚黄， 
琼苑旧曾相识。 
不道风流种在， 
又一枝倾国。 
拟图遮断倚阑人， 
休教妄攀摘。 
其奈老来情减， 
负十分春色。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            御街行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">平生厌见花时节。 
惟只爱、梅花发。 
破寒迎腊吐幽姿， 
占断一番清绝。 
照溪印月， 
带烟和雨， 
傍竹仍藏雪。 
松煤淡出宜孤洁。 
最嫌把、铅华说。 
暗香销尽欲飘零， 
须得笛声呜咽。 
这些风味， 
自家领略， 
莫与傍人说。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忆秦娥
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">情难足。 
不堪黄帽催行速。 
催行速。 
扁舟一叶， 
别愁千斛。 
津亭送客惊相嘱。 
举杯欲唱眉先蹙。 
眉先蹙。 
背人掩面， 
不能终曲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            念奴娇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">单于吹罢， 
望西山乞得， 
斜阳收脚。 
素魄旋升， 
听桂子、风里时时飘落。 
莹彻杯盘， 
冷侵毛发， 
浑不胜衣著。 
天公有意， 
为人掀尽云幕。 
童稚犹也多情， 
广庭扫净草， 
不容纤恶。 
步绕周遭， 
疑便是、踏雪当年东郭。 
慢引歌声， 
响穿云际， 
直使姮娥觉。 
一尊重酹， 
为言千载同约。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            惜黄花慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">霁空如水。 
衬落木坠红， 
遥山堆翠。 
独立闲阶， 
数声□度风前， 
几点雁横云际。 
已凉天气未寒时， 
问好处、一年谁记。 
笑声里。 
摘得半钗， 
金蕊来至。 
横斜为插乌纱， 
更碎揉、泛入金尊琼蚁。 
满酌霞觞， 
愿人寿百千， 
可奈此时情味。 
牛山何必独沾衣， 
对佳节、惟应欢醉。 
看睡起。 
晓蝶也愁花悴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            扫花游·扫地游
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">乳莺啭午。 
□好梦初醒， 
小轩清楚。 
水沈细缕。 
趁游丝落絮， 
缓随风舞。 
罥起春心， 
又是愁云怨雨。 
玉人去。 
遍徙倚旧时， 
曾并肩处。 
相望知几许。 
纵远隔云山， 
不遮愁路。 
捧杯荐俎。 
记低歌丽曲， 
共论心素。 
薄恨斜阳， 
不道离情最苦。 
正凝伫。 
向谯门、又催笳鼓。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            探春令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">东风初到， 
小梅枝上， 
又惊春近。 
料天台不比， 
人间日月， 
桃萼红英晕。 
刘郎浪迹凭谁问。 
莫因诗瘦损。 
怕桑田变海， 
仙源重返， 
老大无人认。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            於中好
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">溅溅不住溪流素。 
忆曾记、碧桃红露。 
别来寂寞朝朝暮。 
恨遮乱、当时路。 
仙家岂解空相误。 
嗟尘世、自难知处。 
而今重与春为主。 
尽浪蕊、浮花妒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            曲江秋
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">香消烬歇。 
换沈水重燃， 
薰炉犹热。 
银汉坠怀， 
冰轮转影， 
冷光侵毛发。 
随分且宴设。 
小槽酒， 
真珠滑。 
渐觉夜阑， 
乌纱露濡， 
画帘风揭。 
清绝。 
轻纨弄月。 
缓歌处、眉山怨叠。 
持杯须我醉， 
香红映脸， 
双腕凝霜雪。 
饮散晚归来， 
花梢指点流萤灭。 
睡未稳， 
东窗渐明， 
远树又闻鶗鴂。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望江南·忆江南
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">锺陵好， 
佳节庆元正。 
瑞色潜将春共到， 
台星遥映月初升。 
贤帅为时生。 
人意乐， 
天宇亦清明。 
淡薄眉腮娇倚暖， 
依微柳眼喜窥晴。 
和气满江城。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            朝中措
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">打窗急听□然汤。 
沈水剩熏香。 
冷暖旋投冰碗， 
荤膻一洗诗肠。 
酒醒酥魂， 
茶添胜致， 
齿颊生凉。 
莫道淡交如此， 
於中有味尤长。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            朝天子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">小阁宽如掌。 
占螺浦、山川夷旷。 
千奇万状。 
见云烟收放。 
更永夜、风生明月上。 
用取真成无尽藏。 
谁共赏。 
徙倚抚、危栏吟望。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            柳梢青二一首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">暴雨生凉。 
做成好梦， 
飞到伊行。 
几叶芭蕉， 
数竿修竹， 
人在南窗。 
傍人笑我恓惶。 
算除是、铁心石肠。 
一自别来， 
百般宜处， 
都入思量。 
傲雪凌霜。 
平欺寒力， 
搀借春光。 
步绕西湖， 
兴馀东阁， 
可奈诗肠。 
娟娟月转回廊。 
悄无处、安排暗香。 
一夜相思， 
几枝疏影， 
落在寒窗。 
粉墙斜搭。 
被伊勾引， 
不忘时霎。 
一夜幽香， 
恼人无寐， 
可堪开币。 
晓来起看芳丛， 
只怕里、危梢欲压。 
折向胆瓶， 
移归芸阁， 
休薰金鸭。 
槐夏风清。 
霁天欲晓， 
武曲增明。 
元是今朝， 
曾生名将， 
力佐中兴。 
朝家息马休兵。 
享逸乐、嬉游太平。 
忧国胸襟， 
平戎材略， 
分付瑶觥。 
渐近青春， 
试寻红瓃， 
经年疏隔。 
小立风前， 
恍然初见， 
情如相识。 
为伊只欲颠狂， 
犹自把、芳心爱惜。 
传与东君， 
乞怜愁寂， 
不须要勒。 
江月轩中。 
拍堤新涨， 
绕院熏风。 
深注瑶觞， 
低歌金缕， 
声在晴空。 
新词尽索无穷。 
断酩酊、衰颜为红。 
愿得年年， 
繁枝子满， 
绿叶阴浓。 
茅舍疏篱。 
半飘残雪， 
斜卧低枝。 
可更相宜， 
烟笼修竹， 
月在寒溪。 
宁宁伫立移时。 
判瘦损、无妨为伊。 
谁赋才情， 
画成幽思， 
写入新诗。 
目断南枝。 
几回吟绕， 
长怨开迟。 
雨浥风欺， 
雪侵霜妒， 
却恨离披。 
欲调商鼎如期。 
可奈向、骚人自悲。 
赖有毫端， 
幻成冰彩， 
长似芳时。 
嫩蕊商量。 
无穷幽思， 
如对新妆。 
粉面微红， 
檀唇羞启， 
忍笑含香。 
休将春色包藏。 
抵死地、教人断肠。 
莫待开残， 
却随明月， 
走上回廊。 
日转墙东。 
几枝寒影， 
一点香风。 
清不成眠， 
醉凭诗兴， 
起绕珍丛。 
平生只个情锺。 
渐老矣、无愁可供。 
最是难忘， 
倚楼人在， 
横笛声中。 
瑞鸭烟浓。 
晓来弦管， 
声在霜空。 
却退寒威， 
借回春色， 
满苑香风。 
几时人下瑶宫。 
记千载、今朝庆逢。 
满捧瑶觞， 
芝兰丛里， 
锦绣光中。 
水曲山傍。 
寒梢冷蕊， 
隐映修篁。 
细细吹香， 
疏疏沈影， 
恼断回肠。 
为伊驻马横塘。 
漫立尽、烟村夕阳。 
空袅吟鞭， 
几多诗句， 
不入思量。 
送雁迎鸿， 
未寒时节， 
已凉天气。 
针线倦拈， 
帘帏低卷， 
别般风味。 
敧眠梦到山中， 
共老幼、扶携笑喜。 
桑柘影深， 
鸡豚香美， 
家家人醉。 
天付风流。 
相时宜称， 
著处清幽。 
雪月光中， 
烟溪影里， 
松竹梢头。 
却憎吹笛高楼。 
一夜里、教人鬓秋。 
不道明朝， 
半随风远， 
半逐波浮。 
为爱冰姿， 
画看不足， 
吟看不足。 
已恨春催， 
可堪风里， 
飞英相逐。 
只应自惜高标， 
似羞伴、妖红媚绿。 
藏白收香， 
放他桃李， 
漫山粗俗。 
屋角墙隅。 
占宽闲处， 
种两三株。 
月夕烟朝， 
影侵窗牖， 
香彻肌肤。 
群芳欲比何如。 
癯儒岂、膏梁共途。 
因事顺心， 
为花修史， 
从记中书。 
小阁深沈， 
酒醺香暖， 
容易眠熟。 
梦入仙源， 
桃红似火， 
李莹如玉。 
觉来几许悲凉， 
记永夜、传杯换烛。 
绣被熏香， 
宝钗落枕， 
同论心曲。 
雪艳烟痕。 
又要春色来到芳尊。 
却忆年时， 
月移清影， 
人立黄昏。 
一番幽思谁论。 
但永夜、空迷梦魂。 
绕遍江南， 
缭墙深苑， 
水郭山村。 
玉骨冰肌。 
为谁偏好， 
特地相宜。 
一段风流， 
广平休赋， 
和靖无诗。 
绮窗睡起春迟。 
困无力、菱花笑窥。 
嚼蕊吹香， 
眉心贴处， 
鬓畔簪时。 
月堕霜飞。 
隔窗疏瘦， 
微见横枝。 
不道寒香， 
解随羌管， 
吹到屏帷。 
个中风味谁知。 
睡乍起、乌云任敧。 
嚼蕊挼英， 
浅颦轻笑， 
酒半醒时。 
灼灼红榴， 
垂垂绿柳， 
庭户清和。 
罗绮香中， 
十分春酒， 
几叠高歌。 
遐龄欲问如何。 
记平日、阴功数多。 
千载今朝， 
笑看池面， 
龟戏青荷。 
以上杨无咎作品《柳梢青》共21首      
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            步蟾宫
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">一斑两点从初起。 
这手脚、渐不灵利。 
背人只待暗搔爬， 
腥臭气、薰天炙地。 
下梢管取好脓水。 
要洁净、怎生堪洗。 
自身作坏匹如闲， 
更和傍人带累。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            殢人娇
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">恼乱东君， 
满目千花百卉。 
偏怜处、爱他秾李。 
莹然风骨， 
占十分春意。 
休漫说、唐昌观中玉蕊。 
妒雪凝霜， 
凌红掩翠。 
看不足、可人情味。 
会须移种， 
向曲栏幽砌。 
愁绿叶成阴， 
道傍人指。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水调歌头
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">芗林有何好， 
花蕊不惊秋。 
千章云木， 
长见密叶翠光流。 
中有三朝勋旧， 
早岁辞荣轩冕， 
归伴赤松游。 
不羡鸳鸯侣， 
锺听景阳楼。 
问向来。 
麟阁上， 
凤池头。 
有谁能继， 
向来解印似苏州。 
自是英姿绝俗， 
非我与时违异， 
何用衣羊裘。 
况得长生趣， 
千岁有怀忧。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">晓来雨歇风生， 
素商乍入鸳鸯浦。 
红蕖翠盖， 
不知西帝， 
神游何处。 
罗绮丛中， 
是谁相慕， 
凭肩私语。 
似汉皋佩解， 
桃源人去， 
成思忆、空凝伫。 
肯为风流令尹， 
把芳心、双双分付。 
碧纱对引， 
朱衣前导， 
应须此去。 
好揖清香， 
盛邀嘉客， 
杯行无数。 
唤瑶姬并立， 
如花并蒂， 
唱黄金缕。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            永遇乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">黄叶缤纷， 
碧江清浅， 
锦水秋暮。 
画鼓冬冬， 
高牙颭颭， 
离棹无由驻。 
波声笳韵， 
芦花蓼穗， 
翻作别离情绪。 
须知道、风流太守， 
未尝恝情来去。 
那堪对此， 
来时单骑， 
去也文鸳得侣。 
绣被熏香， 
蓬窗听雨， 
还解知人否。 
一川风月， 
满堤杨柳， 
今夜酒醒何处。 
调疏呵， 
双栖正稳， 
慢摇去橹。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            洞仙歌
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">痴牛呆女， 
谩恩深情远。 
一岁惟能一相见。 
纵金风玉露， 
胜却人间， 
争奈向、雪月花时阻间。 
幽欢犹未足， 
催度桥归， 
乌鹊无端便惊散。 
别後欲重来， 
杳杳银河， 
空怅望、不胜凄断。 
最可惜、当初泛槎人， 
甚不问、天边这些磨难。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            清平乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">开心暖胃。 
最爱门冬水。 
欲识味中犹有味。 
记取东坡诗意。 
笑看玉笋双传。 
还思此老亲煎。 
归去北窗高卧， 
清风不用论钱。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渔家傲
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">事事无心闲散惯。 
有时独坐溪桥畔。 
雨密波平鱼曼衍。 
鱼曼衍。 
轮轻钓细随风卷。 
忆昔故人为侣伴。 
而今怎奈成疏间。 
水远山长无计见。 
无计见。 
投竿顿觉肠千断。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满庭芳
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">节物争妍， 
江山改观， 
已闻春到萧滩。 
瑞烟和气， 
葱茜接螺川。 
元是使君诞日， 
半千运、来踵三贤。 
争相竞， 
谁知胜地， 
拜相有前山。 
芳筵。 
开富寿， 
罗绮间， 
簪组骈阗。 
正雪梅迎腊， 
霜月将圆。 
看取霜髯秀颊， 
人人道、平世神仙。 
调元手， 
阴功在继， 
八百定长年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            滴滴金
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">相逢未尽论心素。 
早容易、背人去。 
忆得歌翻断肠句。 
更惺惺言语。 
萋萋芳草迷南浦。 
正风吹、打船雨。 
静听愁声夜无眠， 
到水村何处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            点绛唇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">散策芗林， 
几回来绕团团树。 
月明风露。 
平地神仙数。 
准拟归来， 
移近东家住。 
应相许。 
为君起舞。 
直到高寒处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉抱肚
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">同行同坐。 
同携同卧。 
正朝朝暮暮同欢， 
怎知终有抛亸。 
记江皋惜别， 
那堪被、流水无情送轻舸。 
有愁万种， 
恨未说破。 
知重见、甚时可。 
见也浑闲， 
堪嗟处、山遥水远， 
音书也无个。 
这眉头、强展依前锁。 
这泪珠、强抆依前堕。 
我平生、不识相思， 
为伊烦恼忒大。 
你还知麽。 
你知後、我也甘心受催挫。 
又只恐你， 
背盟誓、似风过。 
共别人、忘著我。 
把洋澜在， 
都卷尽与， 
杀不得、这心头火。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉楼春
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">朱帘碧瓦干云际。 
占尽潇滩形势地。 
傍墙人唤状元家， 
想见华堂融瑞气。 
寿杯莫惜团栾醉。 
跳虎转龟寻旧喜。 
小邦只恐久难留， 
异日君王重赐第。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉烛新
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">荒山藏古寺。 
见傍水梅开， 
一枝三四。 
兰枯蕙死。 
登临处、慰我魂消惟此。 
可堪红紫。 
曾不解、和羹结子。 
高压尽、百卉千葩， 
因君合修花史。 
韶华且莫吹残， 
待浅搵松煤， 
写教形似。 
此时胸次。 
凝冰雪、洗尽从前尘滓。 
吟安个字。 
判不寐、勾牵幽思。 
谁伴我、香宿蜂媒， 
光浮月姊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            琐窗寒
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">柳暗藏鸦， 
花深见蝶， 
物华如绣。 
情多思远， 
又是一番清瘦。 
忆前回、庭榭来春， 
个人预约同携手。 
恨迟留， 
载酒期程， 
孤负踏青时候。 
搔首。 
双眉暗斗。 
况无似今年， 
一春晴昼。 
风﹀雨︽。 
直得□时迤逗。 
想闲窗、针线倦拈， 
寂寞细拈酴醿嗅。 
待还家、定自冤人， 
泪粉盈襟袖。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞云浓
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">睽离谩久， 
年华谁信曾换。 
依旧当时似花面。 
幽欢小会， 
记永夜、杯行无算。 
醉里屡忘归， 
任虚檐月转。 
能变新声， 
随语意、悲欢感怨。 
可更馀音寄羌管。 
倦游江浙， 
问似伊、阿谁会见。 
度已无肠， 
为伊可断。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞鹤仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">见兰枯菊悴。 
□寂寞， 
天与春风来至。 
梅梢弄晴蕊。 
似於人， 
装点十分和气。 
吴头楚尾。 
听民谣、欢声鼎沸。 
总扶携□手， 
嬉游鼓腹， 
顿忘愁悴。 
谁比。 
承流宣化， 
问俗观风， 
一时双美。 
笙歌宴启。 
交酬献， 
尽沈醉。 
□□□， 
行看宸庭同拜， 
归向天街并辔。 
对西湖把酒， 
应须共谈旧治。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            甘草子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">秋暮。 
永夜西楼， 
冷月明窗户。 
梦破橹声中， 
忆在松江路。 
敧枕试寻曾游处。 
记历历、风光堪数。 
谁与浮家五湖去。 
尽醉眠秋雨。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            生查子
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">秋深郎未归， 
月上人初静。 
无语意迟迟， 
步转梧桐影。 
罗衣宽莫裁， 
云鬓松还整。 
谁与问相思， 
立尽清宵永。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            白雪
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">檐收雨脚， 
云乍敛、依然又满长空。 
纹蜡焰低， 
熏炉烬冷， 
寒衾拥尽重重。 
隔帘栊。 
听撩乱、扑漉春虫。 
晓来见、玉楼珠殿， 
恍若在蟾宫。 
长爱越水泛舟， 
蓝关立马， 
画图中。 
怅望几多诗□， 
无句可形容。 
谁与问、已经三白， 
忒是报年丰。 
未应真个， 
情多老却天公。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            眼儿媚
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">柳腰花貌天然好， 
聪慧更温柔。 
千娇百媚， 
一时半霎， 
不离心头。 
是人总道新来瘦， 
也著甚来由。 
假饶薄命， 
因何瘦了， 
剗地风流。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蓦山溪
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">玉英檀蕊， 
细意凭君看。 
青帝忒多情， 
费几许、春风暗剪。 
晓来敧枕， 
不觉嫩香飘， 
披宿雾， 
启幽窗， 
不道开初遍。 
无穷风味， 
乍可蜂莺占。 
莫遣俗人知， 
怕毒眼、急须遮断。 
倚墙压架， 
娇困卧枝头， 
心绪里， 
阿谁知， 
似个人撩乱。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">端正纤柔如玉削。 
窄袜宫鞋， 
暖衬吴绫薄。 
掌上细看才半搦。 
巧偷强夺尝春酌。 
稳称身材轻绰约。 
微步盈盈， 
未怕香尘觉。 
试问更谁如样脚。 
除非借与嫦娥著。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西江月
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">沙上鸥群□戏， 
云端雁阵斜铺。 
殷勤特为故人书。 
写尽衷肠情素。 
名字纵非俦匹， 
夤缘自合欢娱。 
尽教涂抹费工夫。 
到底翻成吃醋。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            解蹀躞
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">迤逦韶华将半。 
桃杏匀於染。 
又还撩拨、春心倍凄黯。 
准拟□□狂吟， 
可怜无复当年， 
酒肠文瞻。 
倦游览。 
憔悴羞窥鸾鉴。 
眉端为谁敛。 
可堪风雨、无情暗亭槛。 
触目千点飞红， 
问春争得春愁， 
也随春减。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            解连环
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">素书谁托。 
嗟鳞沈雁断， 
水遥山邈。 
问别来、几许离愁， 
但只觉衣宽， 
不禁消薄。 
岁岁年年， 
又岂是、春光萧索。 
自无心、强陪醉笑， 
负他满庭花药。 
援琴试弹贺若。 
尽清于别鹤， 
悲甚霜角。 
怎似得、斜拥檀槽， 
看小品吟商， 
玉纤推却。 
旋暖熏炉， 
更自炷、龙津双萼。 
正怀思、又还夜永， 
烛花自落。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            踏莎行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">灯月交光， 
笙簧递响。 
繁华依旧升平样。 
心期休卜紫姑神， 
文章曾照青藜杖。 
歌落梁尘， 
酒摇鳞浪。 
暂还南国同邀赏。 
明年侍辇向端门， 
却瞻日表青霄上。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            迎春乐
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">新来特特更门地。 
都收拾、山和水。 
看明年、事事都如意。 
迎福禄、俱来至。 
莫管明朝添一岁。 
尽同向、尊前沈醉。 
且唱迎春乐， 
祝慈母、千秋岁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            选冠子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">海上楼台， 
壶中日月， 
乍觉挈来平地。 
熙熙鸡犬， 
簇簇僮奴， 
亦自有登天志。 
知是仙宫， 
出应亨期， 
因识前修风味。 
看纵横才美， 
雍容谈笑， 
一团和气。 
锺秀处、雪洁霜□， 
梅清竹瘦， 
占尽小春佳致。 
笙歌韵溢， 
锦绣香浓， 
饮少未妨欢醉。 
好在双椿， 
伫看丹桂分折， 
芝庭兰砌。 
向游惟功行， 
和羹勋业， 
共传家世。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉花阴
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">楚乡易得天时恶。 
风雨长如约。 
不道有幽人， 
衣带秋深， 
犹自悬鹑索。 
招呼朋侣如花萼。 
有酒须同酌。 
世态任凋疏， 
却爱黄花， 
不似群花落。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉落魄·一斛珠
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">双心小萼。 
瑞炉慢炷轻烟初著。 
清香已透红绡幄。 
底事多情， 
玉笋更轻掠。 
鬓云侧畔□眉角。 
妆成曾印铅华薄。 
几回殢酒襟怀恶。 
莺舌偷传， 
低语教人嚼。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉蓬莱
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">正才过七夕， 
又近中元， 
素秋时候。 
月皎风高， 
渐凉生襟袖。 
灏气澄凝， 
是谁清白， 
应此□□秀。 
味洗膏粱， 
才侔沈谢， 
三朝勋旧。 
好是新来， 
日临连帅， 
化格黔黎， 
政归仁厚。 
早祷群祠， 
有雨随车骤。 
愿与寰区， 
共资膏泽， 
岁岁称眉寿。 
孝感灵泉， 
涓涓不绝， 
斟为醇酎。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            锯解令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">送人归後酒醒时， 
睡不稳、衾翻翠缕。 
应将别泪洒西风， 
尽化作、断肠夜雨。 
卸帆浦溆。 
一种恓惶两处。 
寻思却是我无情， 
便不解、寄将梦去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            长相思
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">急雨回风， 
淡云障日， 
乘闲携客登楼。 
金桃带叶， 
玉李含朱， 
一尊同醉青州。 
福善桥头。 
记檀槽凄绝， 
春笋纤柔。 
窗外月西流。 
似浔阳、商妇邻舟。 
况得意情怀， 
倦妆模样， 
寻思可奈离愁。 
何妨乘逸兴， 
甚征帆、只抵芦洲。 
月却花羞。 
重见想、欢情更稠。 
问何时， 
佳期卜夜， 
如今双鬓惊秋。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            阳春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">蕙风轻， 
莺语巧， 
应喜乍离幽谷。 
飞过北窗前， 
递晴晓， 
丽日明透翠帏縠。 
篆台芬馥。 
初睡起、横斜簪玉。 
因甚自觉腰肢瘦， 
新来又宽裙幅。 
对清镜、无心忺梳裹， 
谁问著、馀酲带宿。 
寻思前欢往事， 
似惊回、好梦难续。 
花亭遍倚槛曲。 
厌满眼、争春凡木。 
尽憔悴、过了清明候， 
愁红惨绿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            隔浦莲·隔浦莲近拍
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">墙头低荫翠幄。 
格磔鸣乌鹊。 
好梦惊回处， 
馀酲推枕犹觉。 
新晴人意乐。 
云容薄。 
丽日明池阁。 
卷帘幕。 
披衣散策， 
闲庭吟绕红药。 
残英几许， 
尚可一供春酌。 
天气今宵怕又恶。 
凭托。 
东风且慢吹落。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            雨中花·夜行船
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">雨霁云收， 
风高露冷， 
银河万里波澄。 
正冰轮初见， 
玉斧修成。 
还是一年， 
凭栏望处， 
对景愁生。 
想姮娥应念， 
待久西厢， 
为可中庭。 
翻思皓彩， 
未如微暗， 
向人多少深情。 
长记得、墙阴密语， 
花底潜行。 
饮散频羞烛影， 
梦馀常怯窗明。 
此时此意， 
有谁曾问， 
月白风清。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            雨中花令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">自是云温雨润。 
诮不解、佯嗔偷闷。 
倾坐精神， 
忺人情性， 
眉际生春晕。 
语带京华清更韵。 
听娅姹、莺喉娇稳。 
别後相思， 
心头欲见， 
觅个灯花信。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            青玉案
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">奇葩珍树丛丛绕。 
望仙隐、蓬莱小。 
前枕湖光秋色晓。 
荷花今岁， 
也如人意， 
不逐西风老。 
霞觞献寿频频倒。 
瑞蔼浮空凝不扫。 
定自日边飞诏早。 
芝庭呈秀， 
桂宫得意， 
更看明年好。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹊桥仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">云容掩帐， 
星辉排烛， 
待得鹊成桥後。 
匆匆相见夜将阑， 
更应副、家家乞巧。 
经年怨别， 
霎时欢会， 
心事如何可了。 
朝朝暮暮是佳期， 
乍可在、人间先老。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">休倩傍人为正冠。 
披襟散发最宜闲。 
水云况得平生趣， 
富贵何曾著眼看。 
低拍棹， 
称鸣銮。 
一尊长向枕边安。 
夜深贪钓波间月， 
睡起知他日几竿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            齐天乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 杨无咎</p>
                  <pre class="card-text">後堂芳树阴阴见。 
疏蝉又还催晚。 
燕守朱门， 
萤粘翠幕， 
纹蜡啼红慵剪。 
纱帏半卷。 
记云亸瑶山， 
粉融珍簟。 
睡起援毫， 
戏题新句谩盈卷。 
睽离鳞雁顿阻， 
似闻频念我， 
愁绪无限。 
瑞鸭香销， 
铜壶漏永， 
谁惜无眠展转。 
蓬山恨远。 
想月好风清， 
酒登琴荐。 
一曲高歌， 
为谁眉黛敛。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>