<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        郑巢
    </title>
    <meta name="description" content="郑巢的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
                          <a class="nav-link d-flex align-items-center" href="../html/index.html">
                <img src="../logo.svg" alt="Logo" style="max-width: 24px;max-height: 24px; margin-right:1px;">
                自助工具站
              </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                郑巢
                            </h1>
                            <p class="card-text"><strong>朝代:</strong>
                                唐代
                            </p>
                            <p class="card-text"><strong>生平:</strong>
                                郑巢，与姚合同时。诗一卷。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            和姚郎中题凝公院
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">后房寒竹连， 
白昼坐冥然。 
片衲何山至， 
空堂几夜禅。 
叶侵经上字， 
冰结砚中泉。 
雪夕谁同话， 
悬灯古像前。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            哭虚海上人
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">一化西风外， 
禅流稍稍分。 
买碑行暮雨， 
斫石葬寒云。 
静户关松色， 
荒斋聚鸟群。 
朗吟声不倦， 
高传有遗文。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宿天竺寺
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">暮过潭上寺， 
独宿白云间。 
钟磬遥连树， 
星河半隔山。 
石中泉暗落， 
松外户初关。 
却忆终南里， 
前秋此夕还。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            寄贞法师
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">巡礼知难尽， 
幽人见亦稀。 
几年潭上过， 
何待雪中归。 
远瀑穿经室， 
寒螀发定衣。 
无因寻道者， 
独坐对松扉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            楚城秋夕
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">故苑多愁夕， 
西风木叶黄。 
寒江浸雾月， 
晓角满城霜。 
弟侄来书少， 
关河去路长。 
几时停桂楫， 
故国隔潇湘。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            泊灵溪馆
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">孤吟疏雨绝， 
荒馆乱峰前。 
晓鹭栖危石， 
秋萍满败船。 
溜从华顶落， 
树与赤城连。 
已有求闲意， 
相期在暮年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瀑布寺贞上人院
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">林疏多暮蝉， 
师去宿山烟。 
古壁灯熏画， 
秋琴雨润弦。 
竹间窥远鹤， 
岩上取寒泉。 
西岳沙房在， 
归期更几年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            秋思
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">寒蛩鸣不定， 
郭外水云幽。 
南浦雁来日， 
北窗人卧秋。 
病身多在远， 
生计少于愁。 
薄暮西风急， 
清砧响未休。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            秋日陪姚郎中登郡中南亭
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">云水生寒色， 
高亭发远心。 
雁来疏角韵， 
槐落减秋阴。 
隔石尝茶坐， 
当山抱瑟吟。 
谁知潇洒意， 
不似有朝簪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            赠丘先生
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">云泉心不爽， 
垂日坐柴关。 
砚取檐前雨， 
图开异国山。 
原僧招过宿， 
沙鸟伴长闲。 
地与中峰近， 
残阳独不还。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            赠蛮僧
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">南海何年过， 
中林一磬微。 
病逢秋雨发， 
心逐暮潮归。 
久卧前山寺， 
犹逢故国衣。 
近来慵步履， 
石藓满柴扉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送人南游
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">南京路悄然， 
欹石漱流泉。 
远寺寒云外， 
扬帆暑雨前。 
雁行回晓岫， 
蜃色上湖田。 
更想清吟处， 
多同隐者眠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送人赴举
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">篇章动玉京， 
坠叶满前程。 
旧国与僧别， 
秋江罢钓行。 
马过隋代寺， 
樯出楚山城。 
应近嵩阳宿， 
潜闻瀑布声。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送僧归富春
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">忆过僧禅处， 
遥山抱竹门。 
古房关藓色， 
秋径扫潮痕。 
石净闻泉落， 
沙寒见鹤翻。 
终当从此望， 
更与道人言。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送剩ㄓ止楹庠浪拢
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">又归衡岳寺， 
旧院树冥冥。 
坐石缝寒衲， 
寻龛补坏经。 
峤云笼曙磬， 
潭草落秋萍。 
谁伴高窗宿， 
禅衣挂桂馨。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送姚郎中罢郡游越
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">逍遥方罢郡， 
高兴接东瓯。 
几处行杉径， 
何时宿石楼。 
湘声穿古窦， 
华影在空舟。 
惆怅云门路， 
无因得从游。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送李式
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">潇湘路杳然， 
清兴起秋前。 
去寺多随磬， 
看山半在船。 
绿云天外鹤， 
红树雨中蝉。 
莫使游华顶， 
逍遥更过年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送灵溪李侍郎
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">貂裘离阙下， 
初佐汉元勋。 
河偃流澌叠， 
沙晴远树分。 
牛羊下暮霭， 
鼓角调寒云。 
中夕萧关宿， 
边声不可闻。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送琇上人
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">古殿焚香外， 
清羸坐石棱。 
茶烟开瓦雪， 
鹤迹上潭冰。 
孤磬侵云动， 
灵山隔水登。 
白云归意远， 
旧寺在庐陵。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送衡州薛从事
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">吟去望双旌， 
沧洲晚气清。 
遥分高岳色， 
乱出远蝉声。 
楚霁云连寺， 
湘寒浪浸城。 
孤猿不可听， 
一听白髭生。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送袁肇归山阴
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">论文意有违， 
寒雨洒行衣。 
南渡久谁语， 
后吟今独归。 
河帆因树落， 
沙鸟背潮飞。 
若值云门侣， 
多因宿翠微。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送象上人还山中
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">竹锡与袈裟， 
灵山笑暗霞。 
泉痕生净藓， 
烧力落寒花。 
高户闲听雪， 
空窗静捣茶。 
终期宿华顶， 
须会说三巴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送边使
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">关河度几重， 
边色上离容。 
灞水方为别， 
沙场又入冬。 
曙雕回大旆， 
夕雪没前峰。 
汉使多长策， 
须令远国从。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送韦弇
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">挂席曙钟初， 
家山半在吴。 
橹声过远寺， 
江色润秋芜。 
陂鹤巢城木， 
边鸿宿岸芦。 
知君当永夜， 
独钓五湖隅。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送魏校书赴夏口从事
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">西风吹远蝉， 
驿路在云边。 
独梦诸山外， 
高谈大旆前。 
夜灯分楚塞， 
秋角满湘船。 
郡邑多岩窦， 
何方便学仙。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            陈氏园林
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">当门三四峰， 
高兴几人同。 
寻鹤新泉外， 
留僧古木中。 
蝉鸣槐叶雨， 
鱼散芰荷风。 
多喜陪幽赏， 
清吟绕石丛。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            题崔中丞北斋
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">湖近草侵庭， 
秋来道兴生。 
寒潮添井味， 
远漏带松声。 
放卷听泉坐， 
寻僧踏雪行。 
何年各无事， 
高论宿青城。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            题崔行先石室别墅
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">山空水绕篱， 
几日此栖迟。 
采菊频秋醉， 
留僧拟夜棋。 
桂阴生野菌， 
石缝结寒澌。 
更喜连幽洞， 
唯君与我知。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            题灵隐寺皖公院
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 郑巢</p>
                  <pre class="card-text">山寒叶满衣， 
孤鹤偶清羸。 
已在云房老， 
休为内殿期。 
岚昏声磬早， 
果熟唤猿迟。 
未得终高论， 
明朝更别离。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>