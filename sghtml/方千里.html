<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        方千里
    </title>
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
                          <a class="nav-link d-flex align-items-center" href="../html/index.html">
                <img src="../logo.svg" alt="Logo" style="max-width: 24px;max-height: 24px; margin-right:1px;">
                智能台球屋
              </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                方千里
                            </h1>
                            <p class="card-text"><strong>朝代:</strong>
                                宋代
                            </p>
                            <p class="card-text"><strong>生平:</strong>
                                
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一落索
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">心抵江莲长苦。 
凌波人去。 
厌厌消瘦不胜衣， 
恨清泪、多於雨。 
旧曲慵歌琼树。 
谁传香素。 
碧溪流水过楼前， 
问红叶、来何处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            丁香结
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">烟湿高花， 
雨藏低叶， 
为谁翠消红陨。 
叹水流波迅。 
抚艳景、尚有轻阴馀润。 
乳莺啼处路， 
思归意、泪眼暗忍。 
青青榆荚满地， 
纵买闲愁难尽。 
勾引。 
正记著年时， 
乍怯春寒阵阵。 
小阁幽窗， 
残妆剩粉， 
黛眉曾晕。 
迢递魂梦万里， 
恨断柔肠寸。 
知何时重见， 
空为相思瘦损。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            三部乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">帘卷窗明， 
听杜宇乍啼， 
漏声初绝。 
乱云收尽， 
天际□留残月。 
奈相送、行客将归， 
怅去程渐促， 
霁色催发。 
断魂别浦， 
自上孤舟如叶。 
悠悠音信易隔。 
纵怨怀恨语， 
到见时难说。 
堪嗟水流急景， 
霜飞华发。 
想家山、路穷望睫。 
空倚仗、魂亲梦切。 
不似嫩朵， 
犹能替、离绪千结。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            丑奴儿·采桑子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">凌波台畔花如剪， 
几点吴霜。 
烟淡云黄。 
东阁何人见晚妆。 
江南春近书千里， 
谁寄清香。 
别墅横塘。 
鼓角声中又夕阳。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            丹凤吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">宛转回肠离绪， 
懒倚危栏， 
愁登高阁。 
相思何处， 
人在绣帏罗幕。 
芳年艳齿， 
枉消虚过， 
会合丝轻， 
因缘蝉薄。 
暗想飞云骤雨， 
雾隔烟遮， 
相去还是天角。 
怅望不将梦到， 
素书谩说波浪恶。 
纵有青青发， 
渐吴霜妆点， 
容易凋铄。 
欢期何晚， 
忽忽坐惊摇落。 
顾影无言， 
清泪湿、但丝丝盈握。 
染斑客袖， 
归日须问著。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            伤情怨·清商怨
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">闲愁眉上翠小。 
尽春衫宽了。 
舞槛孤鸾， 
严妆羞独照。 
王孙音信尚渺。 
度寒食、禁烟须到。 
趁赏芳菲， 
今年春事早。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            侧犯
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">四山翠合， 
一溪碧绕秋容靓。 
波定。 
见鹭立鱼跳动平镜。 
修林散步屧， 
古木通幽径。 
风静。 
烟雾直、池塘倒晴影。 
流年旧事， 
老矣尘心莹。 
还暗省。 
点吴霜、憔悴愧潘令。 
梦忆江南， 
小园路迥。 
愁听。 
叶落辘轳金井。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            倒犯
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">尽日、任梧桐自飞， 
翠阶慵扫。 
闲云散缟。 
秋容莹、暮天清窈。 
斜阳到地， 
楼阁参差帘栊悄。 
嫩袖舞凉颸， 
拂拂生林表。 
荡尘襟， 
写名醥。 
携手故国， 
胜事寻踪， 
松篁幽径窵。 
曲沼瞰静绿， 
荫檐影、龟鱼小。 
信倦迹、归来好。 
倩叮咛、长安游子道。 
任鬓发霜侵， 
莫待菱花照。 
醉乡深处老。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            六丑
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">看流莺度柳， 
似急响、金梭飞掷。 
护巢占泥， 
翩翩飞燕翼。 
昨梦前迹。 
暗数欢娱处， 
艳花幽草， 
纵冶游南国。 
芳心荡漾如波泽。 
系马青门， 
停车紫陌。 
年华转头堪惜。 
奈离襟别袂， 
容易疏隔。 
人间春寂。 
谩云容暮碧。 
远水沈双鲤、无信息。 
天涯渐老羁客。 
叹良宵漏断， 
独眠愁极。 
吴霜皎、半侵华帻。 
谁复省十载， 
匀香晕粉， 
髻倾鬟侧。 
相思意、不离潮汐。 
想旧家、接酒巡歌计， 
今难再得。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            六么令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">照人明艳， 
肌雪消繁燠。 
娇云慢垂柔领， 
绀发浓於沐。 
微晕红潮一线， 
拂拂桃腮熟。 
群芳难逐。 
天香国艳， 
试比春兰共秋菊。 
当时相见恨晚， 
彼此萦心目。 
别後空忆仙姿， 
路隔吹箫玉。 
何处栏干十二， 
缥缈阳台曲。 
佳期重卜。 
都将离恨， 
拼与尊前细留嘱。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            兰陵王
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">晚烟直。 
池沼波痕皱碧。 
年芳为、花态柳情， 
采粉揉蓝酿春色。 
繁华记上国。 
曾识。 
倾城幼客。 
风流是、联句送钩， 
笺绿绡红递书尺。 
行云去无迹。 
念暖响歌台， 
香雾瑶席。 
当时谁信盟言食。 
知一岁离聚， 
几多间阻， 
人生如梦寄堠驿。 
况分散南北。 
悲恻。 
万愁积。 
奈鸾凤欢疏， 
鱼雁音寂。 
天涯何处相思极。 
但目断芳草， 
恨随塞笛。 
那堪庭院， 
更听得， 
夜雨滴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            华胥引
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">长亭无数， 
羁客将归， 
故园换叶。 
乳鸭随波， 
轻苹满渚时共唼。 
接眼春色何穷， 
更橹声伊轧。 
思忆前欢， 
未言心已愁怯。 
欺鬓吴霜。 
恨星星、又还盈镊。 
锦纹鱼素， 
那堪重翻再阅。 
粉指香痕依旧， 
在绣裳鸳箧。 
多少相思， 
皱成眉上千叠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南乡子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">西北有高楼。 
淡霭残烟渐渐收。 
几阵凉风生客袖， 
飕飕。 
心逐年华衮衮流。 
花卉满前头。 
老懒心情万事休。 
独倚栏干无一语， 
回眸。 
鼓角声中唤起愁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            品令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">露晞烟静。 
寂寥转、梧桐寒影。 
天际历历征鸿近。 
被风吹散， 
声断无行阵。 
秋思客怀多少恨。 
谩厌厌谁问。 
晕残兰炧香消印。 
梦魂长定。 
愁伴更筹尽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            四园竹
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">花骢纵策， 
制泪掩斜扉。 
玉炉细袅， 
鸳被半闲， 
萧瑟罗帏。 
银漏声， 
那更杂、疏疏雨里， 
此时怀抱谁知。 
恨凄其。 
西窗自剪寒花， 
沈吟暗数归期。 
最爱深情密意， 
无限当年， 
往复诗辞。 
千万纸。 
甚近日、人来字渐稀。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            垂丝钓
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">锦鳞绣羽。 
难传愁态颦妩。 
岸草际天， 
云影垂絮。 
人何许。 
谩并栏倚柱。 
烟光暮。 
怅榆钱满路。 
送春殢酒。 
欢期幽会希遇。 
彩箫凤侣。 
回首分携处。 
双脸吹愁雨。 
无限语。 
再见时记否。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            塞垣春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">四远天垂野。 
向晚景， 
雕鞍卸。 
吴蓝滴草， 
塞锦藏柳， 
风物堪画。 
对雨收雾霁初晴也。 
正陌上、烟光洒。 
听黄鹂、啼红树， 
短长音□如写。 
怀抱几多愁， 
年时趁、欢会幽雅。 
尽日足相思， 
奈春昼难夜。 
念征尘、满堆襟袖， 
那堪更、独游花阴下。 
一别鬓毛减， 
镜中霜满把。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            塞翁吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">暮色催更鼓， 
庭户月影胧。 
记旧迹、玉楼东。 
看枕上芙蓉。 
云屏几轴江南画， 
香篆炉暖烟空。 
睡起处， 
绣衾重。 
尚残酒潮红。 
忡忡。 
从分散， 
歌稀宴小， 
怀丽质， 
浑如梦中。 
苦寂寞、离情万绪， 
似秋後、怯雨芭蕉， 
不展愁封。 
何时细语， 
此夕相思， 
曾对西风。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            夜游宫
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">一带垂杨蘸水。 
映芳草、萋萋千里。 
跋马回堤少年子。 
拥青娥， 
向红楼， 
南酒市。 
拼饮莺花底。 
恣欢笑、粉融香坠。 
不趁临分醉中起。 
但依稀， 
写柔情， 
留蜀纸。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            大
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">正夕阳闲， 
秋光淡， 
鸳瓦参差华屋。 
高低帘幕迥， 
但风摇环佩， 
细声频触。 
瘦怯单衣， 
凉生两袖， 
零乱庭梧窗竹。 
相思谁能会， 
是归程客梦， 
路谙心熟。 
况时节黄昏， 
闲门人静， 
凭栏身独。 
欢情何太速。 
岁华似、飞马驰轻毂。 
谩自叹、河阳青鬓， 
苒苒如霜， 
把菱花、怅然凝目。 
老去疏狂减， 
思堕策、小坊幽曲。 
趁游乐、繁华国。 
回首无绪， 
清泪纷於红菽。 
话愁更堪剪烛。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宴清都
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">暮色闻津鼓。 
烟波碧、数行征雁时度。 
轻榔聚网， 
长歌和楫， 
水村渔户。 
行人又落天涯， 
但怅望、高阳伴侣。 
记旧日、酒卸宫袍， 
马酬少妾词赋。 
如今鬓影萧然， 
相逢似雪， 
徒话愁苦。 
芳尘暗陌。 
残花遍野， 
岁华空去。 
垂阳翠拂门径， 
尚梦想、当时住处。 
纵早归、绿渐成阴， 
青娥在否。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            少年游
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">丹青闲展小屏山。 
香炉一丝寒。 
织锦回纹， 
生绡红泪， 
不语自羞看。 
相思念远关河隔， 
终日望征鞍。 
不识单栖， 
忍教良夜， 
魂梦觅长安。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            庆春宫·高阳台
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">宿霭笼晴。 
层云遮日， 
送春望断愁城。 
篱落堆花， 
帘栊飞絮， 
更堪远近莺声。 
岁华流转， 
似行蚁、盘旋万星。 
人生如寄， 
利锁名缰， 
何用萦萦。 
駸駸皓发相迎。 
斜照难留， 
朝雾多零。 
宜趁良辰， 
何妨高会， 
为酬月皎风清。 
舞台歌榭， 
遇得旅、欢期易成。 
莫辞杯酒， 
天赋吾曹， 
特地锺情。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            应天长
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">嫩黄上柳， 
新绿涨池， 
东风艳冶天色。 
又见乍晴还雨， 
年华傍寒食。 
春依旧， 
身是客。 
对丽景、易伤岑寂。 
怅凝望、一带平芜， 
剪就茵藉。 
前度少年场， 
醉记旗亭， 
联句遍窗壁。 
调笑映墙红粉， 
参差水边宅。 
芦鞭懒过故陌。 
恨未老、渐成尘迹。 
谩无语， 
立尽斜阳， 
怀抱谁识。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忆旧游
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">念花边玉漏， 
帐里鸾笙， 
曾款良宵。 
缕鸭吹香雾， 
更轻风动竹， 
韵响潇潇。 
画檐皓月初挂， 
帘幕縠纹摇。 
记罢曲更衣， 
挑灯细语， 
酒晕全消。 
迢迢。 
旧时路， 
纵下马铜驼， 
谁听扬镰。 
奈可怜庭院， 
又徘徊虚过， 
清梦难招。 
断魂暗想幽会， 
回首渺星桥。 
试仿佛仙源， 
重寻当日千树桃。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            扫花游·扫地游
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">野亭话别， 
恨露草芊绵， 
晓风酸楚。 
怨丝恨缕。 
正杨花碎玉， 
满城雪舞。 
耿耿无言， 
暗洒阑干泪雨。 
片帆去。 
纵百种避愁， 
愁早知处。 
离思都几许。 
但渐惯征尘， 
斗迷归路。 
乱山似俎。 
更重江浪淼， 
易沈书素。 
瞪目销魂， 
自觉孤吟调苦。 
小留伫。 
隔前村、数声箫鼓。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望江南·忆江南
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">春色暮， 
短艇舣长堤。 
飞絮空随花上下， 
啼莺占断水东西。 
来往燕争泥。 
桑柘绿， 
归去觅前溪。 
夜瓮酒香从蚁斗， 
晓窗眠足任鸡啼。 
犹胜旅情凄。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            木兰花·玉楼春
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">溶溶水映娟娟秀。 
浅约宫妆笼翠袖。 
舞馀杨柳乍萦风， 
睡起海棠犹带酒。 
憔悴萧郎缘底瘦。 
那日花前相见後。 
西窗疑是故人来， 
费得罗笺诗几首。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            氐州第一
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">朝日融怡， 
天气艳冶， 
桃英杏萼犹小。 
燕垒初营， 
蜂衙乍散， 
池面烟光缥缈。 
芳草如薰， 
更潋滟、波光相照。 
锦绣萦回， 
丹青映发， 
未容春老。 
倦客自嗟清兴少。 
念归记、梦魂飞绕。 
浪阔鱼沈， 
云高雁阻， 
瞪目添愁抱。 
忆香闺、临丽景， 
无人伴、轻颦浅笑。 
想像消魂， 
怨东风、孤衾独晓。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">锦城春色移根， 
丽姿迥压江南地。 
琼酥拂脸， 
彩云满袖， 
群芳羞避。 
双燕来时， 
暮寒庭院， 
雨藏烟闭。 
正□□未足， 
宫妆尚怯， 
还轻洒胭脂泪。 
长是欢游花底。 
怕东风、陡成怨吹。 
高烧银烛， 
梁州催按， 
歌声渐起。 
绿态多慵， 
红情不语， 
动摇人意。 
算吴宫独步， 
昭阳第一， 
可依稀比。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            法曲献仙音
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">庭叶飘寒， 
砌蛩催织， 
夜色迢迢难度。 
细剔灯花， 
再添香兽， 
凄凉洞房朱户。 
见凤枕羞孤另， 
相思洒红雨。 
有谁语。 
道年来， 
为郎憔悴， 
音问隔， 
回首後期尚阻。 
寂寞两愁山， 
锁闲情、无限颦妩。 
嫩雪消肌， 
试罗衣、宽尽腰素。 
问何时梦里， 
趁得好风飞去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浣沙溪·浣溪沙
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">无数流莺远近飞。 
垂杨袅袅弄晴晖。 
断肠声里送春归。 
鬓影空思香雾湿， 
袜尘还想步波微。 
去年花下酒阑时。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浣溪沙
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">刻样衣裳巧刻绘。 
彩枝环绕万年藤。 
生香吹透縠蚕冰。 
嫩水带山娇不断， 
湿云堆岭腻无声。 
香肩婀娜许谁凭。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浪淘沙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">素秋霁， 
云横旷野， 
浪拍孤堞。 
柔橹悲声顿发。 
骊歌恨曲未阕。 
念一寸回肠千缕结。 
柳条在、忍使攀折。 
但怅惘章台路多少， 
相思拼愁绝。 
凄切。 
去程浩渺空阔。 
奈断梗孤蓬， 
西风外、蔌蔌残吹咽。 
应暗为行人， 
伤念离别。 
泪波易竭。 
凝怨怀、羞睹当时明月。 
烟浪无穷青山叠。 
鱼封远、雁书渐歇。 
甚时合、金钗分处缺。 
谩飘荡、海角天涯， 
再见日， 
应怜两鬓玲珑雪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渔家傲
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">冷叶啼螀声恻恻。 
银床晓起清霜积。 
魂断江南烟水国。 
书难得。 
相思此意无人识。 
绿鬓金钗年少客。 
愁来懒傍菱花仄。 
雾阁云窗闲枕席。 
情何适。 
杯盈珠泪还偷滴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渡江云
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">长亭今古道， 
水流暗响， 
渺渺杂风沙。 
倦游惊岁晚， 
自叹相思， 
万里梦还家。 
愁凝望结， 
但掩泪、慵整铅华。 
更漏长， 
酒醒人语， 
睥睨有啼鸦。 
伤嗟。 
回肠千缕， 
泪眼双垂， 
遏离情不下。 
还暗思、香翻香烬， 
深闭窗纱。 
依稀看遍江南画， 
记隐隐、烟霭蒹葭。 
空健羡， 
鸳鸯共宿丛花。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满庭芳
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">山色澄秋， 
水光融日， 
浮萍飘碎还圆。 
数行征雁， 
分破白鸥烟， 
高下回塘暗谷， 
写幽思、终日溅溅。 
闲凝望， 
残霞暝霭， 
何处一渔船。 
江南， 
思旧隐， 
筠轩野径， 
茅舍疏椽。 
惯携壶花下， 
敧帽风前。 
想像渊明旧节， 
琴中趣、何必疏弦。 
归欤计， 
不将五斗， 
输与北窗眠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满江红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">为忆仙姿， 
相思恨、缠绵未足。 
从别後、沈郎消瘦， 
带围如束。 
消息三年沈过处， 
关山千里无飞肉。 
算谁知、中有不平心， 
弹棋局。 
空想像， 
金钗卜。 
时畏玩， 
回纹曲。 
许何时重到， 
琐窗华屋。 
长得一生花里活， 
软红深处鸳鸯宿。 
也胜如、骑马著征衫， 
京尘扑。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满路花·促拍满路花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">莺飞翠柳摇， 
鱼跃浮萍破。 
班班红杏子， 
交榴火。 
池台昼永， 
缭绕花阴裹。 
山色遥供座。 
枕簟清凉， 
北窗时唤高卧。 
翻思少年， 
走马铜驼左。 
归来敲镫月， 
留关锁。 
年华老矣， 
事逐浮云过。 
今吾非故我。 
那日尊前， 
祗今问有谁呵。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            点绛唇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">闲荡兰舟， 
翠娥仙袂风中举。 
鸳鸯深浦。 
绿暗曾来路。 
留恋荷香， 
薄晚慵归去。 
还相顾。 
练波澄素。 
月上潮生处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉楼春
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">华堂银烛堆红泪。 
解说离人多少意。 
恨从别後恨无穷， 
愁到浓时惟一味。 
江南渭北三千里。 
憔悴相思何日已。 
马蹄清晓草黏天， 
庭院黄昏花满地。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉烛新
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">海棠初雨後。 
似露粉妆成， 
肉红团就。 
太真帐里， 
春眠醒、缓蹙楼前宫漏。 
潮生酒晕， 
独自倚、阑干时候。 
吹鬓影、斜立东风， 
馀寒半侵罗袖。 
骊山宫殿无人， 
想笑问君王， 
艳容如否。 
万花竞斗。 
难比并、丽美巧匀丰瘦。 
闺房挺秀。 
□一顾、丹铅低首。 
应对、羯鼓声中， 
清歌美奏。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玲珑四犯
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">倾国名妹， 
似晕雪匀酥， 
无限娇艳。 
素质闲姿， 
天赋淡蛾丰脸。 
还是睡起慵妆。 
顾鬓影、翠云零乱。 
怅平生、把鉴惊换。 
依约琐窗逢见。 
绣帏凝想鸳鸯荐。 
画屏烘、兽烟葱蒨。 
依红傍粉怜香玉， 
聊慰风流眼。 
空叹倦客断肠， 
奈听彻、残更急点。 
仗梦魂一到， 
花月底、休飘散。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            琐窗寒
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">燕子池塘， 
黄鹂院落， 
海棠庭户。 
东君暗许， 
借与轻风柔雨。 
奈春光困人正浓， 
画栏小立慵无语。 
念冶游时节， 
融怡天气， 
异乡愁旅。 
朝暮。 
凝情处。 
叹聚散悲欢， 
岁常十五。 
连飞并羽， 
未抵鸳朋凤侣。 
算章台、杨柳尚存， 
楚娥鬓影依旧否。 
再相逢、拼解雕鞍， 
燕乐同杯俎。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞鹤仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">看青山绕郭。 
更暮草萋萋， 
疏烟漠漠。 
无风自花落。 
欲黄昏， 
谁向官楼吹角。 
刚肠顿弱。 
恨别来、辜负厚约。 
想香闺念旧， 
还忆去年， 
共举杯酌。 
寂寞。 
光阴虚度， 
未说离愁， 
泪痕先阁。 
珠帘翠幕。 
除相见， 
是奇药。 
况中年已後， 
凭高临远， 
情怀终是易恶。 
早归休， 
月地云阶， 
剩追笑乐。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">楼前路。 
愁对万点风花， 
数行烟树。 
依依斜日红收， 
暮山翠接， 
平芜尽处。 
小留伫。 
还是画栏凭暖， 
半扃朱户。 
帘栊尽日无人， 
消凝怅望， 
时时自语。 
堪恨行云难系， 
赋情杨柳， 
徘徊犹舞。 
追想向来欢娱， 
怀抱非故。 
题红寄绿， 
魂断江南句。 
何时见、轻衫雾唾， 
芳茵莲步。 
燕子西飞去。 
为人试道， 
相思闷绪。 
空有肠千缕。 
清泪满， 
斑斑多于春雨。 
忍看鬓发， 
密堆飞絮。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            秋蕊香
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">一枕盘莺锦暖。 
初起懒匀妆面。 
绿云袅娜映娇眼。 
酒入桃腮晕浅。 
翠帘半卷香萦线。 
碍飞燕。 
画屏浅立意闲远。 
春锁深沈小院。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            红林擒近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">晓起山光惨， 
晚来花意寒。 
映月衣纤缟， 
因风佩琅玕。 
三弄江梅听彻， 
几点岸柳飘残。 
宛然舞曲初翻。 
帘影卷波澜。 
把酒同唤醒， 
促膝小留欢。 
清狂痛饮， 
能消多少杯盘。 
况人生如寄， 
相逢半老， 
岁华休作容易看。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            花犯
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">渚风低， 
芙蓉万朵， 
清妍赋情味。 
雾绡红缀。 
看曼立分行， 
闲淡佳丽。 
靓姿艳冶相扶倚。 
高低纷愠喜。 
正晓色、懒窥妆面， 
娇眠敧翠被。 
秋光为花且徘徊， 
朱颜迎缟露， 
还应憔悴。 
腰肢小， 
腮痕嫩、更堪飘坠。 
风流事、旧宫暗锁， 
谁复见、尘生香步里。 
谩叹息、玉儿何许， 
繁华空逝水。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            苏幕遮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">扇留风， 
冰却暑。 
夏木阴阴， 
相对黄鹂语。 
薄晚轻阴还阁雨。 
远岸烟深， 
仿佛菱歌举。 
燕归来， 
花落去。 
几度逢迎， 
几度伤羁旅。 
油壁西陵人识否。 
好约追凉， 
小舣蒹葭浦。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            荔枝香
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">胜日登临幽趣。 
乘兴去。 
翠壁古木千章， 
林影生寒雾。 
空濛冷湿人衣， 
山路元无雨。 
深涧、斗泻飞泉溜甘乳。 
渔唱晚， 
看小棹、归前浦。 
笑指官桥， 
风颭酒旗斜举。 
还脱宫袍， 
一醉芳杯倒鹦鹉。 
幸有雕章蜡炬。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            菩萨蛮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">黄鸡晓唱玲珑曲。 
人生两鬓无重绿。 
官柳系行舟。 
相思独倚楼。 
来时花未发。 
去後纷如雪。 
春色不堪看。 
萧萧风雨寒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蕙兰芳·蕙兰芳引
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">庭院雨晴， 
倚斜照、睡馀双鹜。 
正学染修蛾， 
官柳细匀黛绿。 
绣帘半卷， 
透笑语、琐窗华屋。 
带脆声咽韵， 
远近时闻丝竹。 
乍著单衣， 
才拈圆扇， 
气候暄燠。 
趁骄马香车， 
同按绣坊画曲。 
人生如寄， 
浪勤耳目。 
归醉乡， 
犹胜旅情愁独。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            虞美人
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">高楼远阁花飞遍。 
急雨捎池面。 
けけ杨柳不知门。 
多少乱莺啼处、暮烟昏。 
银钩小字题芳絮。 
宛转回文语。 
可怜单枕梦行云。 
肠断江南千里、未归人。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">翠浪蓝光新雨後。 
整整斜斜， 
高下笼窗牖。 
万斛深倾重碧酒。 
量愁知落何人手。 
栊雾梳烟晴色透。 
照影回风， 
一段嫣然秀。 
白下门东空引首。 
藏鸦枝叶长怀旧。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西平乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">倦踏征尘， 
厌驱匹马， 
凝望故国犹赊。 
孤馆今宵， 
乱山何许， 
平林漠漠烟遮。 
怅过眼光阴似瞬， 
回首欢娱异昔， 
流年迅景， 
霜风败苇惊沙。 
无奈轻离易别， 
千里意， 
制泪独长嗟。 
绮窗人远， 
青门信杳， 
叙影何时， 
重见云斜。 
空怨忆、吹箫韵曲， 
旋锦回文， 
想像宫商蠹损， 
机杼生尘， 
谁为新装晕素华。 
那信自怜， 
悠扬梦蝶， 
浮没书鳞， 
纵有心情， 
尽为相思， 
争如傍早归家。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西河
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">都会地。 
东南王气须记。 
龙盘凤舞到钱塘， 
瑞烟回起。 
画图彩笔写西湖， 
波光溶漾无际。 
翠栏最宜半倚。 
柳阴骏马谁系。 
鳞差观阁接飞翬， 
衙庐万垒。 
倒空碧浸软琉璃， 
云收天净如水。 
夕阳照晚听近市。 
沸笙箫、劝动闾里。 
比屋乐逢尧世。 
好相将载酒寻歌玄对。 
酬答年华莺花里。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            解语花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">长空淡碧， 
素魄凝辉， 
星斗寒相射。 
凤楼鸳瓦。 
天风动， 
冉冉佩环高下。 
歌清韵雅。 
对好景、芳樽满把。 
花雾浓， 
灯火荧煌， 
笑语烘兰麝。 
千斛明珠照夜。 
况人如图画， 
明艳容冶。 
绣巾香帕。 
归来路， 
缓逐杏鞯骄马。 
笙歌散也。 
愁万炬、绛莲分谢。 
更楼残， 
惊听西楼， 
吹小梅初罢。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            解蹀躞
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">院宇无人晴昼， 
静看帘波舞。 
自怜春晚， 
漂流尚羁旅。 
那况泪湿征衣， 
恨添客鬓， 
终日子规声苦。 
动离绪。 
谩徘徊愁步。 
何时再相遇。 
旧欢如昨， 
匆匆楚台雨。 
别後南北天涯， 
梦魂犹记关山， 
屡随书去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            解连环
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">素封谁托。 
空寒潮浪叠， 
乱山云邈。 
对倦景， 
无语消魂， 
但香断露晞， 
絮飞风薄。 
杜宇声中， 
动多少、客情离索。 
远阑干伫立， 
暗记那回， 
赏遍花药。 
依依岁华自若。 
更低烟暮草， 
残照孤角。 
□叹息、故里春光， 
有幽圃名园， 
算也闲却。 
早早归休， 
渐过了芳条华萼。 
趁良时， 
按歌唤舞， 
旧家院落。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            诉衷情
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">一钩新月淡於霜。 
杨柳渐分行。 
征尘厌堆襟袂， 
鸡唱促晨装。 
淮水阔， 
楚山长。 
暗悲伤。 
重阳天气， 
杯酒黄花， 
还寄他乡。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            过秦楼
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">柳拂鹅黄， 
草揉螺黛， 
院落雨痕才断。 
蜂须雾湿， 
燕嘴泥融， 
陌上细风频扇。 
多少艳景关心， 
长苦春光， 
疾如飞箭。 
对东风忍负， 
西园清赏， 
翠深香远。 
空暗忆、醉走铜驼， 
闲敲金镫， 
倦迹素衣尘染。 
因花瘦觉， 
为酒情锺， 
绿鬓几番催变。 
何况逢迎向人， 
眉黛供愁， 
娇波回倩。 
料相思此际， 
浓似飞红万点。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            迎春乐
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">红深绿暗春无迹。 
芳心荡、冶游客。 
记摇鞭跋马铜驼陌。 
凝睇认、珠帘侧。 
絮满愁城风卷白。 
递多少、相思消息。 
何处约欢期， 
芳草外、高楼北。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            还京乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">岁华惯， 
每到和风丽日欢再理。 
为妙歌新调， 
粲然一曲， 
千金轻费。 
记夜阑沈醉。 
更衣换酒珠玑委。 
怅画烛摇影， 
易积银盘红泪。 
向笙歌底。 
问何人、能道平生， 
聚合欢娱， 
离别兴味。 
谁怜露浥烟笼， 
尽栽培、艳桃秾李。 
谩萦牵， 
空坐隔千山， 
情遥万水。 
纵有丹青笔， 
应难摹画憔悴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉桃源·阮郎归
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">良宵相对一灯青。 
相思写砑绫。 
去时情泪滴红冰。 
西风吹涕零。 
愁宛转， 
意飞腾。 
晴窗穿纸蝇。 
梦知关塞不堪行。 
忆君犹问程。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            隔浦莲·隔浦莲近拍
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">垂杨烟湿嫩葆。 
别屿环清窈。 
绀影浮新涨， 
夷犹终日鱼鸟， 
花妥庭下草。 
鸣蝉闹。 
暗绿藏台沼。 
野轩小。 
敧眠断梦， 
闲书风叶颠倒。 
诗怀酒思， 
悔费十年昏晓。 
投老红尘倦再到。 
愁觉。 
悠然心寄天表。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            霜叶飞
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">塞云垂地， 
堤烟重， 
燕鸿初度江表。 
露荷风柳向人疏， 
台榭还清悄。 
恨脉脉、离情怨晓。 
相思魂梦银屏小。 
奈倦客征衣， 
自遍拂尘埃， 
玉镜羞照。 
无限静陌幽坊， 
追欢寻赏， 
未落人後先到。 
少年心事转头空， 
况老来怀抱。 
尽绿叶红英过了。 
离声慵整当时调。 
问丽质， 
从憔悴， 
消减腰围， 
似郎多少。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            风流子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">河梁携手别， 
临歧语， 
共约踏青归。 
自双燕再来， 
断无音信， 
海棠开了， 
还又参差。 
料此际， 
笑随花便面， 
醉骋锦障泥。 
不忆故园， 
粉愁香怨， 
忍教华屋， 
绿惨红悲。 
旧家歌舞地， 
生疏久， 
尘暗凤缕罗衣。 
何限可怜心事， 
难诉欢期。 
但两点愁蛾， 
才开重敛， 
几行清泪， 
欲制还垂。 
争表为郎憔悴， 
相见方知。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            齐天乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 方千里</p>
                  <pre class="card-text">碧纱窗外黄鹂语， 
声声似愁春晚。 
岸柳飘绵， 
庭花堕雪， 
惟有平芜如剪。 
重门尚掩。 
看风动疏帘， 
浪铺湘簟。 
暗想前欢， 
旧游心事寄诗卷。 
鳞鸿音信未睹， 
梦魂寻访後， 
关山又隔无限。 
客馆愁思， 
天涯倦迹， 
几许良宵展转。 
闲情意远。 
记密阁深闺， 
绣衾罗荐。 
睡起无人， 
料应眉黛敛。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>