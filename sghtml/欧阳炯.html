<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        欧阳炯
    </title>
    <meta name="description" content="欧阳炯的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">笔记</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                欧阳炯
                            </h1>
                            <p class="card-text"><strong>朝代:</strong>
                                唐代
                            </p>
                            <p class="card-text"><strong>生平:</strong>
                                欧阳炯（896－971）益州（今四川成都人），在后蜀任职为中书舍人。据《宣和画谱》载，他事孟昶时历任翰林学士、门下侍郎同平章事，随孟昶降宋后，授为散骑常侍，工诗文，特别长于词，又善长笛，是花间派重要作家。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            三字令
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">春欲尽， 
日迟迟， 
牡丹时。 
罗幌卷， 
翠帘垂。 
彩笺书， 
红粉泪， 
两心知。 
人不在， 
燕空归， 
负佳期。 
香烬落， 
枕函欹。 
月分明， 
花澹薄， 
惹相思。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            凤楼春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">凤髻绿云丛， 
深掩房栊。 
锦书通， 
梦中相见觉来慵。 
匀面泪， 
脸珠融。 
因想玉郎何处去， 
对淑景谁同？ 
小楼中， 
春思无穷。 
倚阑凝望， 
暗牵愁绪， 
柳花飞起东风。 
斜日照帘， 
罗幌香冷粉屏空。 
海棠零落， 
莺语残红。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南乡子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">岸远沙平， 
日斜归路晚霞明。 
孔雀自怜金翠尾， 
临水， 
认得行人惊不起。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南乡子·画舸停桡
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">画舸停桡， 
槿花篱外竹横桥。 
水上游人沙上女， 
回顾， 
笑指芭蕉林里住。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南乡子·翡翠鵁鶄
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">翡翠鵁鶄， 
白苹香里小沙汀。 
岛上阴阴秋雨色， 
芦花扑， 
数只渔船何处宿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南歌子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">锦帐银灯影， 
纱窗玉漏声。 
迢迢永夜梦难成， 
愁对小庭秋色， 
月空明。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            大游仙诗
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">赤城霞起武陵春， 
桐柏先生解守真。 
白石桥高曾纵步， 
朱阳馆静每存神。 
囊中隐诀多仙术， 
肘后方书济俗人。 
自领蓬莱都水监， 
只忧沧海变成尘。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            女冠子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">薄妆桃脸， 
满面纵横花靥。 
艳情多， 
绶带盘金缕， 
轻裙透碧罗。 
含羞眉乍敛， 
微语笑相和。 
不会频偷眼， 
意如何？ 
秋宵秋月， 
一朵荷花初发。 
照前池， 
摇曳熏香夜， 
婵娟对镜时。 
蕊中千点泪， 
心里万条丝。 
恰似轻盈女， 
好风姿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            定风波
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">暖日闲窗映碧纱， 
小池春水浸晴霞。 
数树海棠红欲尽， 
争忍， 
玉闺深掩过年华。 
独凭绣床方寸乱， 
肠断， 
泪珠穿破脸边花。 
邻舍女郎相借问， 
音信， 
教人羞道未还家。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            巫山一段云
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">绛阙登真子。 
飘飘御彩鸾。 
碧虚风雨佩光寒， 
敛袂下云端月帐朝霞薄， 
星冠玉蕊攒。 
远游蓬岛降人间， 
特地拜龙颜。 
春去秋来也， 
愁心似醉醺。 
去时邀约早回轮， 
及去又何曾。 
歌扇花光点， 
衣珠滴泪新。 
恨身翻不作车尘， 
万里得随君。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            春光好
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">天初暖， 
日初长， 
好春光。 
万汇此时皆得意， 
竞芬芳。 
笋迸苔钱嫩绿， 
花偎雪坞浓香。 
谁把金丝裁剪却， 
挂斜阳。 
花滴露， 
柳摇烟， 
艳阳天。 
雨霁山樱红欲烂， 
谷莺迁。 
饮处交飞玉斝， 
游时倒把金鞭， 
风飐九衢榆叶动， 
簇青钱。 
胸铺雪， 
脸分莲， 
理繁弦。 
纤指飞翻金凤语， 
转婵娟。 
嘈囋如敲玉佩， 
清泠似滴香泉。 
曲罢问郎名个甚， 
想夫怜。 
碛香散， 
渚水融， 
暖空濛。 
飞絮悠扬遍虚空， 
惹轻风。 
柳眼烟来点绿， 
花心日与妆红。 
黄雀锦鸾相对舞， 
近帘栊。 
鸡树绿， 
凤池清， 
满神京。 
玉兔宫前金榜出， 
列仙名。 
叠雪罗袍接武， 
团花骏马娇行。 
开宴锦江游烂熳， 
柳烟轻。 
芳丛绣， 
绿筵张， 
两心狂。 
空遣横波传意绪， 
对笙簧。 
虽似安仁掷果， 
未闻韩寿分香。 
流水桃花情不已， 
待刘郎。 
垂绣幔， 
掩云屏， 
思盈盈。 
双枕珊瑚无限情， 
翠钗横。 
几见纤纤动处， 
时闻款款娇声。 
却出锦屏妆面了， 
理秦筝。 
金辔响， 
玉鞭长， 
映垂杨。 
堤上采花筵上醉， 
满衣香。 
无处不携弦管， 
直应占断春光。 
年少王孙何处好， 
竞寻芳。 
蘋叶嫩， 
杏花明， 
画船轻。 
双浴鸳鸯出绿汀， 
棹歌声。 
春水无风无浪， 
春来半雨半晴。 
红粉相随南浦晚， 
莫辞行。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            木兰花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">儿家夫婿心容易， 
身又不来书不寄。 
闲庭独立鸟关关， 
争忍抛奴深院里。 
闷向绿纱窗下睡， 
睡又不成愁已至。 
今年却忆去年春， 
同在木兰花下醉。 
日照玉楼花似锦， 
楼上醉和春色寝。 
绿杨风送小莺声， 
残梦不成离玉枕。 
堪爱晚来韶景甚， 
宝柱秦筝方再品。 
青蛾红脸笑来迎， 
又向海棠花下饮。 
春早玉楼烟雨夜， 
帘外樱桃花半谢。 
锦屏香冷绣衾寒， 
怊怅忆君无计舍。 
侵晓鹊声来砌下， 
鸾镜残妆红粉罢。 
黛眉双点不成描， 
留待玉郎归日画。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            江城子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">晚日金陵岸草平， 
落霞明， 
水无情。 
六代繁华， 
暗逐逝波声。 
空有姑苏台上月， 
如西子镜， 
照江城。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浣溪沙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">落絮残莺半日天， 
玉柔花醉只思眠， 
惹窗映竹满炉烟。 
独掩画屏愁不语， 
斜欹瑶枕髻鬟偏， 
此时心在阿谁边？ 
天碧罗衣拂地垂， 
美人初著更相宜， 
宛风如舞透香肌。 
独坐含嚬吹凤竹， 
园中缓步折花枝， 
有情无力泥人时。 
相见休言有泪珠， 
酒阑重得叙欢娱， 
凤屏鸳枕宿金铺。 
兰麝细香闻喘息， 
绮罗纤缕见肌肤， 
此时还恨薄情无。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            清平乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">春来街砌， 
春雨如丝细。 
春地满飘红杏蒂， 
春燕舞随风势。 
春幡细缕春缯， 
春闺一点春灯。 
自是春心撩乱， 
非干春梦无凭。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渔父歌二首
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">摆脱尘机上钓船， 
免教荣辱有流年。 
无系绊， 
没愁煎， 
须信船中有散仙。 
风浩寒溪照胆明， 
小君山上玉蟾生。 
荷露坠， 
翠烟轻， 
拨剌游鱼几处惊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            献衷心
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">见好花颜色， 
争笑东风。 
双脸上， 
晚妆同。 
闭小楼深閤， 
春景重重。 
三五夜， 
偏有恨， 
月明中。 
情未已， 
信曾通， 
满衣犹自染檀红。 
恨不如双燕， 
飞舞帘栊。 
春欲暮， 
残絮尽， 
柳条空。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            菩萨蛮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">晓来中酒和春睡， 
四支无力云鬟坠。 
斜卧脸波春， 
玉郎休恼人。 
日高犹未起， 
为恋鸳鸯被。 
鹦鹉语金笼， 
道儿还是慵。 
红炉暖阁佳人睡， 
隔帘飞雪添寒气。 
小院奏笙歌， 
香风簇绮罗。 
酒倾金盏满， 
兰烛重开宴。 
公子醉如泥， 
天街闻马嘶。 
翠眉双脸新妆薄， 
幽闺斜卷青罗幕。 
寒食百花时， 
红繁香满枝。 
双双梁燕语， 
蝶舞相随去。 
肠断正思君， 
闲眠冷绣茵。 
画屏绣阁三秋雨， 
香唇腻脸偎人语。 
语罢欲天明， 
娇多梦不成。 
晓街钟鼓绝， 
嗔道如今别。 
特地气长吁， 
倚屏弹泪珠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西江月
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">月映长江秋水， 
分明冷浸星河。 
浅沙汀上白云多， 
雪散几丛芦苇。 
扁舟倒影寒潭， 
烟光远罩轻波。 
笛声何处响渔歌， 
两岸蘋香暗起。 
水上鸳鸯比翼， 
巧将绣作罗衣。 
镜中重画远山眉， 
春睡起来无力。 
细雀稳簪云髻， 
含羞时想佳期。 
脸边红艳对花枝， 
犹占凤楼春色。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贯休应梦罗汉画歌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">西岳高僧名贯休， 
孤情峭拔凌清秋。 
天教水墨画罗汉， 
魁岸古容生笔头。 
时捎大绢泥高壁， 
闭目焚香坐禅室。 
忽然梦里见真仪， 
脱下袈裟点神笔。 
高握节腕当空掷， 
窸窣毫端任狂逸。 
逡巡便是两三躯， 
不似画工虚费日。 
怪石安拂嵌复枯， 
真僧列坐连跏趺。 
形如瘦鹤精神健， 
顶似伏犀头骨粗。 
倚松根， 
傍岩缝， 
曲录腰身长欲动。 
看经弟子拟闻声， 
瞌睡山童疑有梦。 
不知夏腊几多年， 
一手支颐偏袒肩。 
口开或若共人语， 
身定复疑初坐禅。 
案前卧象低垂鼻， 
崖畔戏猿斜展臂。 
芭蕉花里刷轻红， 
苔藓文中晕深翠。 
硬筇杖， 
矮松床， 
雪色眉毛一寸长。 
绳开梵夹两三片， 
线补衲衣千万行。 
林间乱叶纷纷堕， 
一印残香断烟火。 
皮穿木屐不曾拖， 
笋织蒲团镇长坐。 
休公休公逸艺无人加， 
声誉喧喧遍海涯。 
五七字句一千首， 
大小篆书三十家。 
唐朝历历多名士， 
萧子云兼吴道子。 
若将书画比休公， 
只恐当时浪生死。 
休公休公始自江南来入秦， 
于今到蜀无交亲。 
诗名画手皆奇绝， 
觑你凡人争是人。 
瓦棺寺里维摩诘， 
舍卫城中辟支佛。 
若将此画比量看， 
总在人间为第一。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贺明朝
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">忆昔花间初识面， 
红袖半遮妆脸。 
轻转石榴裙带， 
故将纤纤玉指， 
偷拈双凤金线。 
碧梧桐锁深深院， 
谁料得两情， 
何日教缱绻。 
羡春来双燕， 
飞到玉楼， 
朝暮相见。 
忆昔花间相见后， 
只凭纤手， 
暗抛红豆。 
人前不解， 
巧传心事， 
别来依旧， 
孤负春昼。 
碧罗衣上蹙金绣， 
睹对对鸳鸯， 
空裛泪痕透。 
想韶颜非久， 
终是为伊， 
只恁偷瘦。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            赤枣子
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">夜悄悄， 
烛荧荧， 
金炉香尽酒初醒。 
春睡起来回雪面， 
含羞不语倚云屏。 
莲脸薄， 
柳眉长， 
等闲无事莫思量。 
每一见时明月夜， 
损人情思断人肠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            题景焕画应天寺壁天王歌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 欧阳炯</p>
                  <pre class="card-text">锦城东北黄金地， 
故迹何人兴此寺。 
白眉长老重名公， 
曾识会稽山处士。 
寺门左壁图天王， 
威仪部从来何方。 
鬼神怪异满壁走， 
当檐飒飒生秋光。 
我闻天王分理四天下， 
水晶宫殿琉璃瓦。 
彩仗时驱狒秫装， 
金鞭频策骐驎马。 
毗沙大像何光辉， 
手擎巨塔凌云飞。 
地神对出宝瓶子， 
天女倒披金缕衣。 
唐朝说著名公画， 
周昉毫端善图写。 
张僧繇是有神人， 
吴道子称无敌者。 
奇哉妙手传孙公， 
能如此地留神踪。 
斜窥小鬼怒双目， 
直倚越狼高半胸。 
宝冠动总生威容， 
趋跄左右来倾恭。 
臂横鹰爪尖纤利， 
腰缠虎皮斑剥红。 
飘飘但恐入云中， 
步骤还疑归海东。 
蟒蛇拖得浑身堕， 
精魅搦来双眼空。 
当时此艺实难有， 
镇在宝坊称不朽。 
东边画了空西边， 
留与后人教敌手。 
后人见者皆心惊， 
尽为名公不敢争。 
谁知未满三十载， 
或有异人来间生。 
匡山处士名称朴， 
头骨高奇连五岳。 
曾持象简累为官， 
又有蛇珠常在握。 
昔年长老遇奇踪， 
今日门师识景公。 
兴来便请泥高壁， 
乱抢笔头如疾风。 
逡巡队仗何颠逸， 
散漫奇形皆涌出。 
交加器械满虚空， 
两面或然如斗敌。 
圣王怒色览东西， 
剑刃一挥皆整齐。 
腕头狮子咬金甲， 
脚底夜叉击络鞮。 
马头壮健多筋节， 
乌觜弯环如屈铁。 
遍身蛇虺乱纵横， 
绕颔髑髅干孑裂。 
眉粗眼竖发如锥， 
怪异令人不可知。 
科头巨卒欲生鬼， 
半面女郎安小儿。 
况闻此寺初兴置， 
地脉沈沈当正气。 
如何请得二山人， 
下笔咸成千古事。 
君不见明皇天宝年， 
画龙致雨非偶然。 
包含万象藏心里， 
变现百般生眼前。 
后来画品列名贤， 
唯此二人堪比肩。 
人间是物皆求得， 
此样欲于何处传。 
尝忧壁底生云雾， 
揭起寺门天上去。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>