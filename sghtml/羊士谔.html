<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        羊士谔
    </title>
    <meta name="description" content="羊士谔的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">羊士谔</h1>
                    <p class="card-text"><strong>朝代:</strong> 唐代</p>
                    <p class="card-text"><strong>生平:</strong> 羊士谔，泰山人。登贞元元年进士第，累至宣歙巡官。元和初，拜监察御史，坐诬李吉甫，出为资州刺史。诗一卷。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上元日紫极宫门观州民然灯张乐</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">山郭通衢隘， 
瑶坛紫府深。 
灯花助春意， 
舞绶织欢心。 
闲似淮阳卧， 
恭闻乐职吟。 
唯将圣明化， 
聊以达飞沉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">东渡早梅一树，岁华如雪，酣赏成咏</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">暇日留□事， 
期云亦□开。 
乡心持岁酒， 
津下赏山梅。 
晚实和商鼎， 
浓香拂寿杯。 
唯应招北客， 
日日踏青来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">九月十日郡楼独酌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">掾史当授衣， 
郡中稀物役。 
嘉辰怅已失， 
残菊谁为惜。 
棂轩一尊泛， 
天景洞虚碧。 
暮节独赏心， 
寒江鸣湍石。 
归期北州里， 
旧友东山客。 
飘荡云海深， 
相思桂花白。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">书楼怀古</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">何独文翁化， 
风流与代深。 
泉云无旧辙， 
骚雅有遗音。 
远目穷巴汉， 
闲情阅古今。 
忘言意不极， 
日暮但横琴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">乱后曲江</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">忆昔曾游曲水滨， 
春来长有探春人。 
游春人静空地在， 
直至春深不似春。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">乾元初，严黄门自京兆少尹贬牧巴郡……</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">石座双峰古， 
云泉九曲深。 
寂寥疏凿意， 
芜没岁时侵。 
绕席流还壅， 
浮杯咽复沉。 
追怀王谢侣， 
更似会稽岑。 
谁谓天池翼， 
相期宅畔吟。 
光辉轻尺璧， 
然诺重黄金。 
几醉东山妓， 
长悬北阙心。 
蕙兰留杂佩， 
桃李想华簪。 
闭阁余何事， 
鸣驺亦屡寻。 
轩裳遵往辙， 
风景憩中林。 
横吹多凄调， 
安歌送好音。 
初筵方侧弁， 
故老忽沾襟。 
盛世当弘济， 
平生谅所钦。 
无能愧陈力， 
惆怅拂瑶琴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">偶题寄独孤使君</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">病起淮阳自有时， 
秋来未觉长年悲。 
坐逢在日唯相望， 
袅袅凉风满桂枝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">初移琪树</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">爱此丘中物， 
烟霜尽日看。 
无穷碧云意， 
更助绿窗寒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南池晨望</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">起来林上月， 
潇洒故人情。 
铃阁人何事， 
莲塘晓独行。 
衣沾竹露爽， 
茶对石泉清。 
鼓吹前贤薄， 
群蛙试一鸣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南池荷花</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">蝉噪城沟水， 
芙蓉忽已繁。 
红花迷越艳， 
芳意过湘沅。 
湛露宜清暑， 
披香正满轩。 
朝朝只自赏， 
秾李亦何言。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南馆林塘</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">郡阁山斜对， 
风烟隔短墙。 
清池如写月， 
珍树尽凌霜。 
行乐知无闷， 
加餐颇自强。 
心期空岁晚， 
鱼意久相忘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">句</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">风泉留古韵， 
笙磬想遗音。 
桂朽有遗馥， 
莺飞安可待。 
尘沙蔼如雾， 
长波惊飙度。 
雁起汀洲寒， 
马嘶高城暮。 
银釭倦秋馆， 
绮瑟瞻永路。 
重有携手期， 
清光倚玉树。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">台中遇直，晨览萧侍御壁画山水</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">虫思庭莎白露天， 
微风吹竹晓凄然。 
今来始悟朝回客， 
暗写归心向石泉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和李都官郎中经宫人斜</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">翡翠无穷掩夜泉， 
犹疑一半作神仙。 
秋来还照长门月， 
珠露寒花是野田。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和武相早朝中书候传点书怀奉呈</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">殿省秘清晓， 
夔龙升紫微。 
星辰拱帝座， 
剑履翊天机。 
耿耿金波缺， 
沉沉玉漏稀。 
彩笺蹲鸷兽， 
画扇列名翚。 
志业丹青重， 
恩华雨露霏。 
三台昭建极， 
一德庆垂衣。 
昌运瞻文教， 
雄图本武威。 
殊勋如带远， 
佳气似烟非。 
抗节衷无隐， 
同心尚弼违。 
良哉致君日， 
维岳有光辉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和窦吏部雪中寓直</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">瑞花飘朔雪， 
灏气满南宫。 
迢递层城掩， 
徘徊午夜中。 
金闺通籍恨， 
银烛直庐空。 
谁问乌台客， 
家山忆桂丛。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和萧侍御监祭白帝城西村寺，斋沐览……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">晚沐金仙宇， 
迎秋白帝祠。 
轩裳烦吏职， 
风物动心期。 
清镜开尘匣， 
华簪指发丝。 
南宫有高步， 
岁晏岂磷缁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">在郡三年，今秋见白发，聊以书事</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">二毛非骑省， 
朝镜忽秋风。 
丝缕寒衣上， 
霜华旧简中。 
承明那足厌， 
车服愧无功。 
日日山城守， 
淹留岩桂丛。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">城隍庙赛雨二首</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">零雨慰斯人， 
斋心荐绿蘋。 
山风箫鼓响， 
如祭敬亭神。 
积润通千里， 
推诚尊一卮。 
回飙经画壁， 
忽似偃云旗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜听琵琶三首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">掩抑危弦咽又通， 
朔云边月想朦胧。 
当时谁佩将军印， 
长使蛾眉怨不穷。 
一曲徘徊星汉稀， 
夜兰幽怨重依依。 
忽似摐金来上马， 
南枝栖鸟尽惊飞。 
破拨声繁恨已长， 
低鬟敛黛更摧藏。 
潺湲陇水听难尽， 
并觉风沙绕杏梁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">守郡累年俄及知命聊以言志</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">南国疑逋客， 
东山作老夫。 
登朝非大隐， 
出谷是真愚。 
气直惭龙剑， 
心清爱玉壶。 
聊持循吏传， 
早晚□为徒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">客有自渠州来说常谏议使君故事……</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">才子长沙暂左迁， 
能将意气慰当年。 
至今犹有东山妓， 
长使歌诗被管弦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄江陵韩少尹</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">别来玄鬓共成霜， 
云起无心出帝乡。 
蜀国鱼笺数行字， 
忆君秋梦过南塘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄裴校书</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">登高何处见琼枝， 
白露黄花自绕篱。 
惟有楼中好山色， 
稻畦残水入秋池。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄黔府窦中丞</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">汉臣旌节贵， 
万里护牂牁。 
夏月天无暑， 
秋风水不波。 
朝衣蟠艾绶， 
戎幕偃雕戈。 
满岁归龙阙， 
良哉伫作歌。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寒食宴城北山池，即故郡守荣阳郑钢……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">别馆青山郭， 
游人折柳行。 
落花经上巳， 
细雨带清明。 
鶗鴂流芳暗， 
鸳鸯曲水平。 
归心何处醉， 
宝瑟有余声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寻山家</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">独访山家歇还涉， 
茅屋斜连隔松叶。 
主人闻语未开门， 
绕篱野菜飞黄蝶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">小园春至偶呈吏部窦郎中</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">松筱虽苦节， 
冰霜惨其间。 
欣然发佳色， 
如喜东风还。 
幽抱想前躅， 
冥鸿度南山。 
春台一以眺， 
达士亦解颜。 
偃息非老圃， 
沉吟閟玄关。 
驰晖忽复失， 
壮气不得闲。 
君子当济物， 
丹梯谁共攀。 
心期自有约， 
去扫苍苔斑。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山寺题壁</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">物外真何事， 
幽廊步不穷。 
一灯心法在， 
三世影堂空。 
山果青苔上， 
寒蝉落叶中。 
归来还闭阁， 
棠树几秋风。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山郭风雨朝霁怅然秋思</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">桐竹离披晓， 
凉风似故园。 
惊秋对旭日， 
感物坐前轩。 
江燕飞还尽， 
山榴落尚繁。 
平生信有意， 
衰久已忘言。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山阁闻笛</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">临风玉管吹参差， 
山坞春深日又迟。 
李白桃红满城郭， 
马融闲卧望京师。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">州民有献杏者，瑰丽溢目，因感……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">南郭东风赏杏坛， 
几株芳树昨留欢。 
却忆落花飘绮席， 
忽惊如实满雕盘。 
蛾眉半敛千金薄， 
鷤鴂初鸣百草阑。 
志士古来悲节换， 
美人啼鸟亦长叹。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">州民自言巴土冬湿，且多阴晦，今兹……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">雨霜以成岁， 
看旧感前闻。 
爱景随朝日， 
凝阴积暮云。 
□□□□□， 
忘言酒暂醺。 
□□□□□， 
□□□□□。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">巴南郡斋雨中，偶看长历，是日小雪……</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">夷落朝云候， 
王正小雪辰。 
缅怀朝紫陌， 
曾是洒朱轮。 
气耿簪裾肃， 
风严刻漏频。 
暗飞金马仗， 
寒舞玉京尘。 
豸角随中宪， 
龙池列近臣。 
蕊珠凝瑞彩， 
悬圃净华茵。 
帝泽千箱庆， 
天颜万物春。 
明廷犹咫尺， 
高咏愧巴人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">彭州萧使君出妓夜宴见送</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">玉颜红烛忽惊春， 
微步凌波暗拂尘。 
自是当歌敛眉黛， 
不因惆怅为行人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆江南旧游二首</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">山阴道上桂花初， 
王谢风流满晋书。 
曾作江南步从事， 
秋来还复忆鲈鱼。 
曲水三春弄彩毫， 
樟亭八月又观涛。 
金罍几醉乌程酒， 
鹤舫闲吟把蟹螯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">息舟荆溪，入阳羡南山，游善权寺，……</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">结缆兰香渚， 
柴车上连冈。 
晏温值初霁， 
去绕山河长。 
献岁冰雪尽， 
细泉生路傍。 
行披烟杉入， 
激涧横石梁。 
层阁表精庐， 
飞甍切云翔。 
冲襟得高步， 
清眺极远方。 
潭嶂积佳气， 
荑英多早芳。 
具观泽国秀， 
重使春心伤。 
念遵烦促途， 
荣利骛隙光。 
勉君脱冠意， 
共匿无何乡。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">故萧尚书瘿柏斋前玉蕊树，与王起居……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">柏寝闭何时， 
瑶华自满枝。 
天清凝积素， 
风暖动芬丝。 
留步苍苔暗， 
停觞白日迟。 
因吟茂陵草， 
幽赏待妍词。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">斋中咏怀</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">无心唯有白云知， 
闲卧高斋梦蝶时。 
不觉东风过寒食， 
雨来萱草出巴篱。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">斋中有兽皮茵偶成咏</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">逸才岂凡兽， 
服猛愚人得。 
山泽生异姿， 
蒙戎蔚佳色。 
青毡持与藉， 
重锦裁为饰。 
卧阁幸相宜， 
温然承宴息。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">早春对雨</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">南馆垂杨早， 
东风细雨频。 
轻寒消玉斝， 
幽赏滞朱轮。 
千里巴江守， 
三年故国春。 
含情非迟客， 
悬榻但生尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春日朝罢呈台中僚友</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">退食鹓行振羽仪， 
九霄双阙迥参差。 
云披彩仗春风度， 
日暖香阶昼刻移。 
玉树笼烟鳷鹊观， 
石渠流水凤凰池。 
时清执法惭无事， 
未有长杨汉主知。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春望</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">莫问华簪发已斑， 
归心满目是青山。 
独上层城倚危槛， 
柳营春尽马嘶闲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">晚夏郡中卧疾</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">事外心如寄， 
虚斋卧更幽。 
微风生白羽， 
畏日隔青油。 
用拙怀归去， 
沉痾畏借留。 
东山自有计， 
蓬鬓莫先秋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">暇日适值澄霁江亭游宴</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">碧落风如洗， 
清光镜不分。 
弦歌方对酒， 
山谷尽无云。 
振卧淮阳病， 
悲秋宋玉文。 
今来强携妓， 
醉舞石榴裙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">暮秋言怀</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">城隅凝彩画， 
红树带青山。 
迟客金尊晚， 
谈空玉柄闲。 
驰晖三峡水， 
旅梦百劳关。 
非是淮阳薄， 
丘中只望还。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">林塘腊候</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">南国冰霜晚， 
年华已暗归。 
闲招别馆客， 
远念故山薇。 
野艇虚还触， 
笼禽倦更飞。 
忘言亦何事， 
酣赏步清辉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">林馆避暑</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">池岛清阴里， 
无人泛酒船。 
山蜩金奏响， 
荷露水精圆。 
静胜朝还暮， 
幽观白已玄。 
家林正如此， 
何事赋归田。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">梁国惠康公主挽歌词二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">汤沐成陈迹， 
山林遂寂寥。 
鹊飞应织素， 
凤起独吹箫。 
玉殿中参罢， 
云輧上汉遥。 
皇情非不极， 
空辍未央朝。 
授册荣天使， 
陈诗感圣恩。 
山河启梁国， 
缟素及于门。 
泉向金卮咽， 
霜来玉树繁。 
都人听哀挽， 
泪尽望寒原。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">永宁小园即事</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">萧条梧竹下， 
秋物映园庐。 
宿雨方然桂， 
朝饥更摘蔬。 
阴苔生白石， 
时菊覆清渠。 
陈力当何事， 
忘言愧道书。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">永宁里园亭休沐怅然成咏</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">云景含初夏， 
休归曲陌深。 
幽帘宜永日， 
珍树始清阴。 
迟客唯长簟， 
忘言有匣琴。 
画披灵物态， 
书见古人心。 
芳草多留步， 
鲜飙自满襟。 
劳形非立事， 
潇洒愧头簪。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">池上构小山咏怀</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">玉立出岩石， 
风清曲□□。 
偶成聊近意， 
静对想凝神。 
牛渚中流月， 
兰亭上道春。 
古来心可见， 
寂寞为斯人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">泛舟入后溪</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">东风朝日破轻岚， 
仙棹初移酒未酣。 
玉笛闲吹折杨柳， 
春风无事傍鱼潭。 
雨余芳草净沙尘， 
水绿滩平一带春。 
唯有啼鹃似留客， 
桃花深处更无人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">游西山兰若</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">路傍垂柳古今情， 
春草春泉咽又生。 
借问山僧好风景， 
看花携酒几人行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">游郭驸马大安山池</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">马嘶芳草自淹留， 
别馆何人属细侯。 
仙杏破颜逢醉客， 
彩鸳飞去避行舟。 
洞箫日暖移宾榻， 
垂柳风多掩妓楼。 
坐阅清晖不知暮， 
烟横北渚水悠悠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">燕居</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">秋斋膏沐暇， 
旭日照轩墀。 
露重芭蕉叶， 
香凝橘柚枝。 
简书随吏散， 
宝骑与僧期。 
报国得何力， 
流年已觉衰。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">王起居独游青龙寺玩红叶因寄</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">十亩苍苔绕画廊， 
几株红树过清霜。 
高情还似看花去， 
闲对南山步夕阳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玩槿花</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">何乃诗人兴， 
妍词属舜华。 
风流感异代， 
窈窕比同车。 
凝艳垂清露， 
惊秋隔绛纱。 
蝉鸣复虫思， 
惆怅竹阴斜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">登乐游原寄司封孟郎中卢补阙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">爽节时清眺， 
秋怀怅独过。 
神皋值宿雨， 
曲水已增波。 
白鸟凌风迥， 
红蕖濯露多。 
伊川有归思， 
君子复如何。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">登楼</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">槐柳萧疏绕郡城， 
夜添山雨作江声。 
秋风南陌无车马， 
独上高楼故国情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">登郡前山</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">洛阳归客滞巴东， 
处处山樱雪满丛。 
岘首当时为风景， 
岂将官舍作池笼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">看花</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">一到花间一忘归， 
玉杯瑶瑟减光辉。 
歌筵更覆青油幕， 
忽似朝云瑞雪飞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">腊夜对酒</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">琥珀杯中物， 
琼枝席上人。 
乐声方助醉， 
烛影已含春。 
自顾行将老， 
何辞坐达晨。 
传觞称厚德， 
不问吐车茵。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">褒城驿池塘玩月</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">夜长秋始半， 
圆景丽银河。 
北渚清光溢， 
西山爽气多。 
鹤飞闻坠露， 
鱼戏见增波。 
千里家林望， 
凉飙换绿萝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西川独孤侍御见寄七言四韵一首……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">百雉层城上将坛， 
列营西照雪峰寒。 
文章立事须铭鼎， 
谈笑论功耻据鞍。 
草檄清油推健笔， 
曳裾黄阁耸危冠。 
双金未比三千字， 
负弩空惭知者难。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西郊兰若</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">云天宜北户， 
塔庙似西方。 
林下僧无事， 
江清日复长。 
石泉盈掬冷， 
山实满枝香。 
寂寞传心印， 
玄言亦已忘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贺州宴行营回将</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">九剑盈庭酒满卮， 
戍人归日及瓜时。 
元戎静镇无边事， 
遣向营中偃画旗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">资中早春</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">一雨东风晚， 
山莺独报春。 
淹留巫峡梦， 
惆怅洛阳人。 
柳意笼丹槛， 
梅香覆锦茵。 
年华行可惜， 
瑶瑟莫生尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">资阳郡中咏怀</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">腰章非达士， 
闭阁是潜夫。 
匣剑宁求试， 
笼禽但自拘。 
江清牛渚镇， 
酒熟步兵厨。 
唯此前贤意， 
风流似不孤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赴资阳经嶓冢山</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">宁辞旧路驾朱轓， 
重使疲人感汉恩。 
今日鸣驺到嶓峡， 
还胜博望至河源。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">过三乡望女几山，早岁有卜筑之志</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">女几山头春雪消， 
路傍仙杏发柔条。 
心期欲去知何日， 
惆怅回车上野桥。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送张郎中副使自南省赴凤翔府幕</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">仙郎佐氏谋， 
廷议宠元侯。 
城郭须来贡， 
河隍亦顺流。 
亚夫高垒静， 
充国大田秋。 
当奋燕然笔， 
铭功向陇头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">郡中即事三首</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">红衣落尽暗香残， 
叶上秋光白露寒。 
越女含情已无限， 
莫教长袖倚阑干。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">郡中玩月，寄江南李少尹虞部孟员外三首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">月满自高丘， 
江通无狭流。 
轩窗开到晓， 
风物坐含秋。 
鹊警银河断， 
蛩悲翠幕幽。 
清光望不极， 
耿耿下西楼。 
桂华临洛浦， 
如挹李膺仙。 
兹夕披云望， 
还吟掷地篇。 
凤池分直夜， 
牛渚泛舟年。 
会是风流赏， 
惟君内史贤。 
圆景旷佳宾， 
徘徊夜漏频。 
金波徒泛酒， 
瑶瑟已生尘。 
露白移长簟， 
风清挂幅巾。 
西园旧才子， 
想见洛阳人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">郡中端居，有怀袁州王员外使君</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">忆作同门友， 
承明奉直庐。 
禁闱人自异， 
休浣迹非疏。 
珥笔金华殿， 
三朝玉玺书。 
恩光荣侍从， 
文彩应符徐。 
青眼真知我， 
玄谈愧起予。 
兰卮招促膝， 
松砌引长裾。 
丽日流莺早， 
凉天坠露初。 
前山临紫阁， 
曲水眺红蕖。 
谁为音尘旷， 
俄惊岁月除。 
风波移故辙， 
符守忽离居。 
济物阴功在， 
分忧盛业余。 
弱翁方大用， 
延首迟双鱼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">郡中言怀寄西川萧员外</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">功名无力愧勤王， 
已近终南得草堂。 
身外尽归天竺偈， 
腰间唯有会稽章。 
何时腊酒逢山客， 
可惜梅枝亚石床。 
岁晚我知仙客意， 
悬心应在白云乡。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">郡斋感物寄长安亲友</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">晴天春意并无穷， 
过腊江楼日日风。 
琼树花香故人别， 
兰卮酒色去年同。 
闲吟铃阁巴歌里， 
回首神皋瑞气中。 
自愧朝衣犹在箧， 
归来应是白头翁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">郡斋读经</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">壮龄非济物， 
柔翰误为儒。 
及此斋心暇， 
翛然与道俱。 
散材诚独善， 
正觉岂无徒。 
半偈莲生水， 
幽香桂满炉。 
息阴惭蔽芾， 
讲义得醍醐。 
迹似桃源客， 
身撄竹使符。 
华夷参吏事， 
巴汉混州图。 
偃草怀君子， 
移风念啬夫。 
翳桑俄有绩， 
宿麦复盈租。 
圆寂期超诣， 
凋残幸已苏。 
解空囊不智， 
灭景谷何愚。 
几日遵归辙， 
东菑殆欲芜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">郡楼怀长安亲友</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">残暑三巴地， 
沉阴八月天。 
气昏高阁雨， 
梦倦下帘眠。 
愁鬓华簪小， 
归心社燕前。 
相思杜陵野， 
沟水独潺湲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">郡楼晴望二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">霁色朝云尽， 
亭皋露亦晞。 
褰开临曲槛， 
萧瑟换轻衣。 
地远秦人望， 
天晴社燕飞。 
无功惭岁晚， 
唯念故山归。 
一雨晴山郭， 
惊秋碧树风。 
兰卮谁与荐， 
玉旆自无悰。 
云景嘶宾雁， 
岚阴露彩虹。 
闲吟懒闭阁， 
旦夕郡楼中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">都城从事萧员外寄海梨花诗，尽……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">珠履行台拥附蝉， 
外郎高步似神仙。 
陈词今见唐风盛， 
从事遥瞻卫国贤。 
掷地好词凌彩笔， 
浣花春水腻鱼笺。 
东山芳意须同赏， 
子看囊盛几日传。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酬卢司门晚夏过永宁里弊居林亭见寄</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">自叹淮阳卧， 
谁知去国心。 
幽亭来北户， 
高韵得南金。 
苔甃窥泉少， 
篮舆爱竹深。 
风蝉一清暑， 
应喜脱朝簪。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酬吏部窦郎中直夜见寄</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">解巾侍云陛， 
三命早为郎。 
复以雕龙彩， 
旋归振鹭行。 
玉书期养素， 
金印已怀黄。 
兹夕南宫咏， 
遐情愧不忘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酬彭州萧使君秋中言怀</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">右职移青绶， 
雄藩拜紫泥。 
江回玉垒下， 
气爽锦城西。 
皋鹤惊秋律， 
琴乌怨夜啼。 
离居同舍念， 
宿昔奉金闺。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酬礼部崔员外备独永宁里弊居见寄来……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">守土亲巴俗， 
腰章□汉仪。 
春行乐职咏， 
秋感伴牢词。 
旧里藏旧阁， 
闲门闭槿篱。 
遥惭退朝客， 
下马独相思。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">野夫采鞭于东山偶得元者</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">追风岂无策， 
持斧有遐想。 
凤去留孤根， 
岩悬非朽壤。 
苔斑自天生， 
玉节垂云长。 
勿谓山之幽， 
丹梯亦可上。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">野望二首</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">萋萋麦陇杏花风， 
好是行春野望中。 
日暮不辞停五马， 
鸳鸯飞去绿江空。 
望怀不使海鸥疑， 
水映桃花酒满卮。 
亭上一声歌白苎， 
野人归棹亦行迟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">闲斋示一二道者</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">幽兰谁复奏， 
闲匣以端忧。 
知止惭先觉， 
归欤想故侯。 
山蝉铃阁晚， 
江雨麦田秋。 
唯有空门学， 
相期老一丘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雨中寒食</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">令节逢烟雨， 
园亭但掩关。 
佳人宿妆薄， 
芳树彩绳闲。 
归思偏消酒， 
春寒为近山。 
花枝不可见， 
别恨灞陵间。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题松江馆</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">津柳江风白浪平， 
棹移高馆古今情。 
扁舟一去鸱夷子， 
应笑分符计日程。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题枇杷树</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">珍树寒始花， 
氛氲九秋月。 
佳期若有待， 
芳意常无绝。 
袅袅碧海风， 
濛濛绿枝雪。 
急景自馀妍， 
春禽幸流悦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题郡南山光福寺，寺即严黄门所置，……</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 羊士谔</p>
                                <pre class="card-text">传闻黄阁守， 
兹地赋长沙。 
少壮称时杰， 
功名惜岁华。 
岩廊初建刹， 
宾从亟鸣笳。 
玉帐空严道， 
甘棠见野花。 
碑残犹堕泪， 
城古自归鸦。 
籍籍清风在， 
怀人谅不遐。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>