<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        卢炳
    </title>
    <meta name="description" content="卢炳的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                卢炳
                            </h1>
                            <p class="card-text"><strong>朝代:</strong>
                                宋代
                            </p>
                            <p class="card-text"><strong>生平:</strong>
                                
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一剪梅·一翦梅
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">灯火楼台万斛莲。 
千门喜笑， 
素月婵娟。 
几多急莞与繁弦。 
巷陌骈阗。 
毕献芳筵。 
乐与民偕五马贤。 
绮罗丛里， 
一簇神仙。 
传柑雅宴约明年。 
尽夕留连。 
满泛金船。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            临江仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">弱水蓬莱真胜地， 
祥烟闪烁霓旌。 
瑶池欢会下云軿。 
康宁新喜事， 
淑善旧家声。 
戏采捧觞真乐事， 
蟠桃献寿千春。 
从今更愿子孙荣。 
加恩封锦诰， 
学道诵黄庭。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            冉冉云
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">雨洗千红又春晚。 
留牡丹、倚阑初绽。 
娇娅姹、偏赋精神君看。 
算费尽、工夫点染。 
带露天香最清远。 
太真妃、院妆体段。 
拼对花、满把流霞频劝。 
怕逐东风零乱。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            减字木兰花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">传消寄息。 
咫尺远如千里隔。 
欲见无由。 
惹起新愁与旧愁。 
情怀如醉。 
敧枕连宵终不寐。 
无奈相思。 
此恨凭谁说与伊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            多丽
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">庆佳辰。 
熊罴协梦生申。 
记当年、曾游月殿， 
笑谈高跃龙津。 
德弥高、源流孔孟， 
才迥出、黼黻卿云。 
亟步华涂， 
蜚英腾茂， 
姓名端的简枫宸。 
最好是、雍容兰省， 
直道事吾君。 
还知否， 
承明倦直， 
来抚斯民。 
算人生、五马最贵， 
朱旛画戟行春。 
讼庭清、祥风和畅， 
铃斋静、佳气氤氲。 
寿宴香浓， 
梅繁柳嫩， 
年年今日劝芳尊。 
须信道、朱颜不老， 
眉寿等松椿。 
从兹去， 
衮衣特立， 
廊庙经纶。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            好事近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">庭院欲昏黄， 
秋思恼人情乱。 
宝瑟试弹新曲， 
更与谁同伴。 
阳台魂梦杳无踪， 
奴住巫山畔。 
不似楚襄云雨， 
俏输他一半。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            小重山
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">一见情怀便雅投。 
尊前成密约， 
意绸缪。 
已成行计理归舟。 
空相忆， 
无计为伊留。 
执别话离愁。 
萦萦滋味恶， 
在心头。 
而今无奈阻欢游。 
些子事， 
此恨两幽幽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            少年游
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">绣罗褑子间金丝。 
打扮好容仪。 
晓雪明肌， 
秋波入鬓， 
鞋小步行迟。 
冠儿时样都相称， 
花插楝双枝。 
倩俏精神， 
风流情态， 
惟有粉郎知。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            念奴娇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">晚天清楚， 
扫太虚纤翳， 
凉生江曲。 
四顾青冥天地阔， 
惟有残霞孤骛。 
山气凝蓝， 
汀烟引素， 
竦竦浮群木。 
白苹风定， 
波澄万顷寒玉。 
时有一叶渔舟， 
收纶垂钓， 
来往何幽独。 
短发萧萧襟袖冷， 
便觉都无袢褥。 
曳杖归来， 
夜深人悄， 
月照鳞鳞屋。 
藤床一枕， 
迥然清梦无俗。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            朝中措
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">晓来天气十分凉。 
时候近重阳。 
村落人家潇洒， 
篱菊有芬芳。 
年来渐觉， 
诗肠愈窄， 
酒量偏狂。 
好景不须放过， 
何妨一醉千觞。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            杏花天
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">镂冰翦玉工夫费。 
做六出、飞花乱坠， 
舞风情态谁相似。 
算只有、江梅可比。 
极目处、璚瑶万里。 
海天阔、清寒似水。 
从教高卷珠帘起。 
看三白、年丰瑞气。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            柳梢青
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">笑菊欺梅。 
嫌蜂却蝶， 
压尽寒荄。 
月下精神， 
醉时风韵， 
红透香腮。 
天工造化难猜。 
甚怪我、愁眉未开。 
故遣名花， 
凌霜带露， 
先送春来。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            武陵春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">常忆江南春欲到， 
消息付南枝。 
疏影横斜照水时。 
月淡暗香迟。 
可惜江头千树玉， 
雨暗更风欺。 
传语东君管领伊。 
憔悴有谁知。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水调歌头
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">华亭新伟观， 
胜地得高雄。 
凭栏徙倚要眇， 
万里景无穷。 
好是江流萦绕， 
那更云天舒阔， 
叠嶂倚晴空。 
眼界无尽藏， 
怀抱有清风。 
主人贤， 
开绮席， 
泛金锺。 
放怀一笑， 
许我满酌醉颜红。 
祗恐玺书即下， 
促起飞凫东去， 
行作黑头公。 
还记今朝客， 
曾待一杯同。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">晚晴一碧天如水， 
风约尘埃都扫。 
素娥睡起， 
玉轮稳驾， 
初离海表。 
碾破秋云， 
涌成银阙， 
光欺南斗。 
想广寒宫里， 
风流女伴， 
应都把、仙歌奏。 
夜永风生悄悄。 
耀冰雪、寒侵重峤。 
今宵休道， 
从来此夕， 
阴多晴少。 
坐久更深， 
露冷襟袖， 
不禁清晓。 
更天风吹下， 
桂香拂袂， 
想蟠根老。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            汉宫春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">向暖南枝， 
最是他潇洒， 
先带春回。 
因何事、向岁晚， 
搀占花魁。 
天公著意， 
安排巧、特地教开。 
知道是， 
仙翁诞节， 
琼英要泛金杯。 
人学寿阳妆面， 
正梁州初按， 
羯鼓声催。 
年年此花开後， 
宴启蓬莱。 
朱颜不老， 
算难教、绿野徘徊。 
消息好， 
行看父子， 
和羹鼎鼐盐梅。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浣溪沙
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">常记京华昔浪游。 
青罗买笑万金酬。 
醉中曾此当貂裘。 
自恨山翁今老矣， 
惜花心性谩风流。 
清樽独酌更何愁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            清平乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">玻璃翦叶。 
点缀黄金屑。 
雅淡幽姿风味别。 
翠影婆娑弄月。 
秋光占断江南。 
清香鼻观先参。 
一朵折来和露， 
乌云髻畔斜簪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满江红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">罨画池亭， 
对十万、盈盈粉面。 
依翠盖、临风一曲， 
霓裳舞遍。 
亭上人如蓬岛客， 
坐中别有飞琼伴。 
占世间、风月最清凉， 
宜开宴。 
当盛旦， 
歌喉啭。 
齐祝寿， 
金尊劝。 
算才华合侍， 
玉皇香案。 
处事从来坚特操， 
立朝更要持公论。 
使他时、台阁振风声， 
朝天眷。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉团儿
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">绿云慢绾新梳束。 
这标致、诸馀不俗。 
邂逅相逢， 
情怀雅合， 
全似深熟。 
耳边笑语论心曲。 
把不定、红生脸肉。 
若得同欢， 
共伊携老， 
心事忒足。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞鹧鸪
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">客里惊嗟又岁除。 
萧萧寒雨滴茅庐。 
山深溪转泉声碎， 
夜永风摇烛影孤。 
冷甚只多烧木叶， 
诗成无处写桃符。 
强酬节物聊清酌， 
今岁屠苏自取疏。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            画堂春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">轻红桃杏斗娇妍。 
晓来葱蒨祥烟。 
霓旌绛节下云天。 
行地神仙。 
盛事频封锦诰， 
歌声齐劝金莲。 
教从沧海变桑田。 
富贵长年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            菩萨蛮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">而今怕听相思曲。 
多情蹙损眉峰绿。 
惜别上扁舟。 
望穷江际楼。 
蛮笺封了发。 
为忆人如雪。 
离恨写教看。 
休令盟约寒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蓦山溪
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">韶华七换， 
阻庆生申旦。 
今日向高堂， 
载卮酒、为君满劝。 
绣帘低挂， 
瑞霭□香浓， 
倩双娥， 
敲象板， 
缓缓歌珠贯。 
芝兰挺秀， 
俱是皇家彦。 
只这一般奇， 
见方寸、平生积善。 
几多厚德， 
天锡与遐龄， 
鬓长青， 
颜不老， 
日日开华宴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">满架冰蕤开遍了。 
试问花神， 
留得春多少。 
清胜荀香娇韵好。 
谢庭风月应难到。 
酒酿新醅名不老。 
醉倒花前， 
真个无烦恼。 
满座清欢供一笑。 
春酲拼却明窗晓。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西江月
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">残雪犹馀远岭。 
晚烟半隐寒林。 
溶溶春涨绿波深。 
时有渔人钓艇。 
倚岸野梅坠粉。 
蘸溪宫柳摇金。 
凭栏凝伫酒初醒。 
料得谁知此景。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            诉衷情
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">柴扉人寂草生畦。 
藤蔓乱萦篱。 
秋净楚天如水， 
云叶度墙低。 
同把盏， 
且伸眉。 
对残晖。 
红茱笑拈， 
黄菊斜簪， 
恋饮忘归。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            谒金门
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">春事寂。 
苦笋鲥鱼初食。 
风卷绣帘飞絮入。 
柳丝萦似织。 
迅速韶光去急。 
过雨绿阴尤湿。 
回首旧游何处觅。 
远山空伫碧。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贺新郎
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">池管闲凝目。 
有玉人、向晚妖娆， 
洗妆梳束。 
雅淡容仪妃子样， 
羞使胭脂点触。 
莹冰雪、精神难掬。 
好是月明微露下， 
似晚凉、初向清泉浴。 
好对我， 
笑羞缩。 
好风拂面浑无俗。 
更撩人清兴， 
异香芬馥。 
惹起新愁无著处， 
细与端相未足。 
俏不忍、游蝶飞扑。 
可惜伊家娇媚态， 
问天公、底事教幽独。 
待拉向， 
锦屏曲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            踏莎行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">雅淡容仪， 
温柔情性。 
偏伊赋得多风韵。 
明眸剪水玉为肌， 
凤鞋弓小金莲衬。 
相见虽频， 
欢娱无定。 
蛮笺写了凭谁问。 
坚心好事有成时， 
须教人道都相称。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉蓬莱
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">正春回紫陌， 
瑞霭飞浮， 
暖风轻扇。 
皓月初圆， 
觉严城寒浅。 
采结鳌山， 
纱笼银烛， 
与□花争艳。 
午夜融和， 
红莲万顷， 
一齐开遍。 
讼简民熙， 
史君行乐， 
簇拥朱轮， 
旌旗辉暖。 
鼎沸笙歌， 
遏行云不散。 
咫尺泥封， 
促朝天陛， 
侍玉皇香案。 
来岁元宵， 
龙灯影里， 
金杯宜劝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹊桥仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">馀霞散绮， 
明河翻雪。 
隐隐鹊桥初结。 
牛郎织女两逢迎， 
□胜却、人间欢悦。 
一宵相会， 
经年离别。 
此语真成浪说。 
细思怎得似嫦娥， 
解独宿、广寒宫阙。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 卢炳</p>
                  <pre class="card-text">阁雨浮云寒尚轻。 
商量雪意未全成。 
莫嫌竹外萧然处， 
忽有幽香透鼻清。 
诗兴逸， 
酒魂醒。 
主人留客更多情。 
不辞满引成痴客， 
且把梅花醉一觥。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>