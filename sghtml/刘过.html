<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        刘过
    </title>
    <meta name="description" content="刘过的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">笔记</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                刘过
                            </h1>
                            <p class="card-text"><strong>朝代:</strong>
                                宋代
                            </p>
                            <p class="card-text"><strong>生平:</strong>
                                刘过（1154-1206） 字改之，号龙洲道人，吉州太和（今江西泰和）人。曾伏阙上书，力陈恢复方略，未被采纳而落拓江湖。宁宗时，曾为辛弃疾幕僚，常以词唱和。其词多写政治抱负和抒发怀才不遇的感慨。语意率直，有些作品过显粗糙。有《龙洲集》、《龙洲词》。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            临江仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">满院花香晴昼永， 
愔愔亭户无人。 
谁将心绪管青春。 
游丝知我懒， 
江柳也眉颦。 
近水远山都积恨， 
可堪芳草如茵。 
何曾一日不思君。 
无书凭朔雁， 
有泪在罗巾。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            八声甘州
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">问紫岩去後汉公卿， 
不知几貂蝉。 
谁能借留侯箸， 
著祖生鞭。 
依旧尘沙万里， 
河洛染腥膻。 
谁识道山客， 
衣钵曾传。 
共记玉堂对策， 
欲先明大义， 
次第筹边。 
况重湖八桂， 
袖手已多年。 
望中原驱驰去也， 
拥十州、牙纛正翩翩。 
春风早， 
看东南王气， 
飞绕星躔。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            六州歌头
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">镇长淮， 
一都会， 
古扬州。 
升平日， 
珠帘十里春风、小红楼。 
谁知艰难去， 
边尘暗， 
胡马扰， 
笙歌散， 
衣冠渡， 
使人愁。 
屈指细思， 
血战成何事， 
万户封侯。 
但琼花无恙， 
开落几经秋。 
故垒荒丘。 
似含羞。 
怅望金陵宅， 
丹阳郡， 
山不断绸缪。 
兴亡梦， 
荣枯泪， 
水东流。 
甚时休。 
野灶炊烟里， 
依然是， 
宿貔貅。 
叹灯火， 
今萧索， 
尚淹留。 
莫上醉翁亭， 
看濛濛雨、杨柳丝柔。 
笑书生无用， 
富贵拙身谋。 
骑鹤东游。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            唐多令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">芦叶满汀洲， 
寒沙带浅流。 
二十年重过南楼。 
柳下系船犹未稳， 
能几日， 
又中秋。 
黄鹤断矶头， 
故人曾到否？ 
旧江山浑是新愁。 
欲买桂花同载酒， 
终不似， 
少年游。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            四字令·醉太平
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">情深意真。 
眉长鬓青。 
小楼明月调筝。 
写春风数声。 
思君忆君。 
魂牵梦萦。 
翠销香暖云屏。 
更那堪酒醒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            四犯翦梅花
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">水殿风凉， 
赐环归、正是梦熊华旦。 
叠雪罗轻， 
称云章题扇。 
西清侍宴。 
望黄伞、日华笼辇。 
金券三王， 
玉堂四世， 
帝恩偏眷。 
临安记、龙飞凤舞， 
信神明有後， 
竹梧阴满。 
笑折花看， 
橐荷香红润。 
功名岁晚。 
带河与、砺山长远。 
麟脯杯行， 
狨鞯坐稳， 
内家宣劝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            天仙子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">彩笔恹恹慵赋咏。 
斗草闲来寻小迳。 
西园春事只供愁， 
当好景。 
成孤另。 
春又那知人欲病。 
洗尽残妆临晚镜。 
淡玉一团浆水莹。 
强持檀板近芳樽， 
云遏定。 
君须听。 
低唱月来花弄影。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            好事近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">谁斫碧琅轩， 
影撼半庭风月。 
尚有岁寒心在， 
留得数茎华发。 
龙孙戏弄碧波涛， 
随手清风发。 
滚到浪花深处， 
起一窝香雪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            小桃红·连理枝
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">晚入纱窗静。 
戏弄菱花镜。 
翠袖轻匀， 
玉纤弹去， 
小妆红粉。 
画行人、愁外两青山， 
兴尊前离恨。 
宿酒醺难醒。 
笑记香肩并。 
暖借莲腮， 
碧云微透， 
晕眉斜印。 
最多情、生怕外人猜， 
拭香津微搵。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            念奴娇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">知音者少， 
算乾坤许大， 
著身何处。 
直待功成方肯退， 
何日可寻归路。 
多景楼前， 
垂虹亭下， 
一枕眠秋雨。 
虚名相误， 
十年枉费辛苦。 
不是奏赋明光， 
上书北阙， 
无惊人之语。 
我自匆忙天未许， 
赢得衣裾尘土。 
白壁追欢， 
黄金买笑， 
付与君为主。 
莼鲈江上， 
浩然明日归去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            柳梢青
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">泛菊杯深， 
吹梅角远， 
同在京城。 
聚散匆匆， 
云边孤雁， 
水上浮萍。 
教人怎不伤情。 
觉几度、魂飞梦惊。 
後夜相思， 
尘随马去， 
月逐舟行。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水调歌头
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">弓剑出榆塞， 
铅椠上蓬山。 
得之浑不费力， 
失亦匹如闲。 
未必古人皆是， 
未必今人俱错， 
世事沐猴冠。 
老子不分别， 
内外与中间。 
酒须饮， 
诗可作， 
铗休弹。 
人生行乐， 
何自催得鬓毛斑。 
达则牙旗金甲， 
穷则蹇驴破帽， 
莫作两般看。 
世事只如此， 
自有识鴞鸾。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">谪仙狂客何如， 
看来毕竟归田好。 
玉堂无比， 
三山海上， 
虚无飘缈。 
读罢离骚， 
酒香犹在， 
觉人间小。 
任菜花葵麦， 
刘郎去後， 
桃开处、春多少。 
一夜雪迷兰棹。 
傍寒溪、欲寻安道。 
而今纵有， 
新诗冰柱， 
有知音否。 
想见鸾飞， 
如椽健笔， 
檄书亲草。 
算平生、白傅风流， 
未可向、香山老。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            江城子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">海棠风韵玉梅春。 
小腰身。 
晓妆新。 
长是花时， 
犹系茜罗裙。 
一撮精神娇欲滴， 
说不似， 
画难真。 
楼前江柳又江云。 
隔音尘。 
泪沾襟。 
一点征帆， 
烟浪渺无津。 
万斛相思红豆子， 
凭寄与个中人。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            沁园春十六首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">斗酒彘肩， 
风雨渡江， 
岂不快哉。 
被香山居士， 
约林和靖， 
与东坡老， 
驾勒吾回。 
坡谓西湖， 
正如西子， 
浓抹淡妆临镜台。 
二公者， 
皆掉头不顾， 
只管衔杯。 
白云天竺飞来。 
图画里、峥嵘楼观开。 
爱东西双涧， 
纵横水绕， 
两峰南北， 
高下云堆。 
逋曰不然， 
暗香浮动， 
争似孤山先探梅。 
须晴去， 
访稼轩未晚， 
且此俳徊。 
古岂无人， 
可以似吾， 
稼轩者谁。 
拥七州都督， 
虽然陶侃， 
机明神鉴， 
未必能诗。 
常衮何如， 
羊公聊尔， 
千骑东方侯会稽。 
中原事， 
纵匈奴未灭， 
毕竟男儿。 
平生出处天知。 
算整顿乾坤终有时。 
问湖南宾客， 
侵寻老矣， 
江西户口， 
流落何之。 
尽日楼台， 
四边屏幛， 
目断江山魂欲飞。 
长安道， 
奈世无刘表， 
王粲畴依。 
画鷁凌空， 
红旗翻雪， 
灵鼍震雷。 
叹沈湘去国， 
怀沙吊古， 
江山凝恨， 
父老兴哀。 
正直难留， 
灵修已化， 
三户真能存楚哉。 
空江上， 
但烟波渺渺， 
岁月洄洄。 
持杯。 
西眺徘徊。 
些千载忠魂来不来。 
谩争标夺胜， 
鱼龙喷薄， 
呼声贾勇， 
地裂山摧。 
香黍缠丝， 
宝符插艾， 
犹有樽前儿女怀。 
兴亡事， 
付浮云一笑， 
身在天涯。 
缓辔徐驱， 
儿童聚欢， 
神仙画图。 
正芹塘雨过， 
泥融路软， 
金莲自策， 
小小蓝舆。 
傍柳题诗， 
穿花劝酒， 
嗅蕊攀条得自如。 
经行处， 
有苍松夹道， 
不用传呼。 
清泉怪石盘纡。 
信风景江淮各异殊。 
记东坡赋就， 
沙笼素壁， 
西山句好， 
帘卷晴珠。 
白玉堂深， 
黄金印大， 
无此文君载後车。 
挥毫罢， 
看淋漓雪壁， 
真草行书。 
柳思花情， 
湖山应怪， 
先生又来。 
想旧时谈舌， 
依然解使， 
六丁奔走， 
驱斥风雷。 
翠袖传觞， 
金貂换酒， 
痛饮何妨三百杯。 
人间世， 
算谪仙去後， 
谁是天才。 
碧窗画鼓船斋。 
胸次与乾坤一样开。 
试云间招手， 
下呼馀子， 
逡巡去矣， 
但觉尘埃。 
若是花时， 
无风无雨， 
一日须来一百回。 
教人道， 
看玉山自倒， 
不用相推。 
洛浦凌波， 
为谁微步， 
轻尘暗生。 
记踏花芳径， 
乱红不损， 
步苔幽砌， 
嫩绿无痕。 
衬玉罗悭， 
销金样窄， 
载不起、盈盈一段春。 
嬉游倦， 
笑教人款捻， 
微褪些跟。 
有时自度歌声。 
悄不觉、微尖点拍频。 
忆金莲移换， 
文鸳得侣， 
绣茵催衮， 
舞凤轻分。 
懊恨深遮， 
牵情半露， 
出没风前烟缕裙。 
知何似， 
似一钩新月， 
浅碧笼云。 
天下稼轩， 
文章有弟， 
看来未迟。 
正三齐盗起， 
两河民散， 
势倾似土， 
国泛如杯。 
猛士云飞， 
狂胡灰灭， 
机会之来人共知。 
何为者， 
望桂林西去， 
一骑星驰。 
离筵不用多悲。 
唤红袖佳人分藕丝。 
种黄柑千户， 
梅花万里， 
等闲游戏， 
毕竟男儿。 
入幕来南， 
筹边如北， 
翻覆手高来去棋。 
公馀且， 
画玉簪珠履， 
倩米元晖。 
万里湖南， 
江山历历， 
皆吾旧游。 
看飞凫仙子， 
张帆直上， 
周郎赤壁， 
鹦鹉汀洲。 
吸尽西江， 
醉中横笛， 
人在岳阳楼上头。 
波涛静， 
泛洞庭青草， 
重整兰舟。 
长沙会府风流。 
有万户娉婷帘玉钩。 
恨楚城春晚， 
岸花墙燕， 
还将客送， 
不与人留。 
且唤阳城， 
更招元结， 
摩抚之馀歌咏休。 
心期处， 
算世间真有， 
骑鹤扬州。 
万马不嘶， 
一声寒角， 
令行柳营。 
见秋原如掌， 
枪刀突出， 
星驰铁骑， 
阵势纵横。 
人在油幢， 
戎韬总制， 
羽扇从容裘带轻。 
君知否， 
是山西将种， 
曾系诗盟。 
龙蛇纸上飞腾。 
看落笔四筵风雨惊。 
便尘沙出塞， 
封侯万里， 
印金如斗， 
未惬平生。 
拂拭腰间， 
吹毛剑在， 
不斩楼兰心不平。 
归来晚， 
听随军鼓吹， 
已带边声。 
问讯竹湖， 
竹如之何， 
如何未归。 
道吴山越水， 
无非佳处， 
来无定止， 
去亦何之。 
莫是秋来， 
未能忘耳， 
心与孤云相伴飞。 
愁无奈， 
但北窗寄傲， 
南涧题诗。 
人生万事成痴。 
算世上久无公是非。 
恨云台突兀， 
无君子者， 
雪堂寥落， 
有美人兮。 
疏雨梧桐， 
微云河汉， 
钟鼎山林无限悲。 
阳山县， 
是昌黎误汝， 
汝误昌黎。 
销薄春冰， 
碾轻寒玉， 
渐长渐弯。 
见凤鞋泥污， 
偎人强剔， 
龙涎香断， 
拨火轻翻。 
学抚瑶琴， 
时时欲翦， 
更掬水鱼鳞波底寒。 
纤柔处， 
试摘花香满， 
镂枣成班。 
时将粉泪偷弹。 
记绾玉曾教柳傅看。 
算恩情相著， 
搔便玉体， 
归期暗数， 
画遍阑干。 
每到相思， 
沈吟静处， 
斜倚朱唇皓齿间。 
风流甚， 
把仙郎暗掐， 
莫放春闲。 
一别三年， 
一日三秋， 
庶几见之。 
念丹霞秋冷， 
风巾雾屦， 
五湖春暖， 
雨笠烟蓑。 
山水光中， 
要人携手， 
独欠金华俞紫芝。 
谁知道， 
向酴醿香里， 
杯酒同持。 
油然川泳云飞。 
但口不能言心自知。 
便狂敲铜斗， 
我歌君和， 
醉拈如意， 
我舞君随。 
风韵如君， 
岂堪言别， 
别後如之何勿思。 
须金玉， 
再相逢莫负， 
芷约兰期。 
一笛横风， 
稳转船头， 
系楫大江。 
还有人争说， 
鸣琴手段， 
教侬重吐， 
锦绣肝肠。 
不复少年， 
插花槌鼓， 
雅意在乎云水乡。 
阳关泪， 
笑琼姬犹恋， 
奇俊王郎。 
谈兵齿颊冰霜。 
有万户侯封何用忙。 
借烟霞且作， 
诗中队仗， 
鹭鵷已是， 
归日班行。 
收敛平生， 
筹边胸次， 
以酒浇之书传香。 
消凝处， 
怕三更枕上， 
疏雨潇湘。 
玉带金鱼， 
绿鬓朱颜， 
神仙画图。 
把擎天柱石， 
空留绿野， 
济川舟楫， 
闲舣西湖。 
天欲安刘， 
公归重赵， 
许大元勋谁得如。 
平章处， 
看人如伊吕， 
世似唐虞。 
不
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浣溪沙
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">雾鬓云鬟已懒梳。 
君休乔木妾归欤。 
且来卖酒伴相如， 
骨细肌丰周昉画， 
肉多韵胜子瞻书。 
琵琶弦索尚能无。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            清平乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">新来塞北。 
传到真消息。 
赤地居民无一粒。 
更五单于争立。 
维师尚父鹰扬。 
熊罴百万堂堂。 
看取黄金假钺， 
归来异姓真王。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满江红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">霜树啼鸦， 
梅欲放、小春清晓。 
庆初度、佩环风外， 
笑声云表。 
一柱独擎梁栋重， 
十年整顿乾坤了。 
种春风、桃李满人间， 
知多少。 
功甚大， 
心常小。 
居廊庙， 
思耕钓。 
奈华夷休戚， 
系王颦笑。 
盟府山河书带砺， 
成周师保须周召。 
看貂蝉、绿鬓本天人， 
真难老。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            祝英台近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">窄轻衫， 
联宝辔， 
花里控金勒。 
有底风光， 
都在画阑侧。 
日迟春暖融融， 
杏红深处， 
为花醉， 
一鞭春色。 
对娇质。 
为我歌捧瑶觞， 
欢歌动阡陌。 
□似多情， 
飞上鬓云碧。 
晚来约住青骢， 
蹋花归去， 
乱红碎、一庭风月。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            竹香子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">一琐窗儿明快。 
料想那人不在。 
熏笼脱下旧衣裳， 
件件香难赛。 
匆匆去得忒煞。 
这镜儿、也不曾盖。 
千朝百日不曾来， 
没这些儿个采。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            糖多令·唐多令
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">解缆蓼花湾。 
好风吹去帆。 
二十年、重过新滩。 
洛浦凌波人去後， 
空梦绕、翠屏间。 
飞雾湿征衫。 
苍苍烟树寒。 
望星河、低处长安。 
绮陌红楼应笑我， 
为梅事、过江南。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">宝鉴年来微有晕。 
懒照容华， 
人远天涯近。 
昨夜灯花还失信。 
无心更唱江城引。 
行过短墙回首认。 
醉撼花梢， 
红雨飞成阵。 
拌了为郎憔悴损。 
庞儿恰似江梅韵。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西吴曲
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">说襄阳、旧事重省。 
记铜驼巷陌、醉还醒。 
笑莺花别後， 
刘郎憔悴萍梗。 
倦客天涯， 
还买个、西风轻艇。 
便欲访、骑马山翁， 
问岘首、那时风景。 
楚王城里， 
知几度经过， 
摩挲故宫柳瘿。 
漫吊景。 
冷烟衰草凄迷， 
伤心兴废， 
赖有阳春古郢。 
乾坤谁望， 
陆百里路中原， 
空老尽英雄， 
肠断剑锋冷。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西江月
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">堂上谋臣尊俎， 
边头将士干戈。 
天时地利与人和。 
燕可伐欤曰可。 
今日楼台鼎鼐， 
明年带砺山河。 
大家齐唱大风歌。 
不日四方来贺。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            谒金门
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">秋兴恶。 
愁怯罗衾风弱。 
雨线垂垂晴又落。 
轻烟笼翠箔。 
休道旅怀萧索。 
生怕香浓灰薄。 
桂子莫教孤酒约。 
诗情浑落魄。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贺新郎
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">倦舞轮袍後。 
正鸾慵凤困， 
依然怨新怀旧。 
别有艳妆来执乐， 
春笋微揎罗袖。 
试一曲、琅璈初奏。 
莫放珠帘容易卷， 
怕人知、世有梨园手。 
钗玉冷， 
钏金瘦。 
烛花对翦明於昼。 
画堂深、屏山掩翠， 
炭红围兽。 
错认佩环犹未是， 
依约雏莺啭柳。 
任箭滴、铜壶银漏。 
一片雄心天外去， 
为声清、响彻云霄透。 
人醉也， 
尚呼酒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            辘轳金井·四犯翦梅花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">翠眉重扫。 
後房深、自唤小蛮娇小。 
绣带罗垂， 
报浓妆才了。 
堂虚夜悄。 
但依约、鼓箫声闹。 
一曲梅花， 
尊前舞彻， 
梨园新调。 
高阳醉、玉山未倒。 
看鞋飞凤翼， 
钗梁微袅。 
秋满东湖， 
更西风凉早。 
桃源路杳。 
记流水、泛舟曾到。 
桂子香浓， 
梧桐影转， 
月寒天晓。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            霜天晓角
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">霜天晓角。 
梦回滋味恶。 
酒醒不襟寒力， 
纱窗外、月华薄。 
拥衾思旧约。 
无情风透幕。 
惟有梅花相伴， 
不成是、也吹落。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 刘过</p>
                  <pre class="card-text">楼外云山千万重。 
画眉人隔小帘栊。 
风垂舞柳春犹浅， 
雪点酥胸暖未融。 
携手处， 
又相逢。 
夜阑心事与郎同。 
一杯自劝羔儿酒， 
十幅销金暖帐笼。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>