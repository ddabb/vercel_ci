<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        徐彦伯
    </title>
    <meta name="description" content="徐彦伯的诗歌作品集，包含其生平、朝代及精彩诗篇。">
    <meta name="keywords" content="徐彦伯,诗歌,生平">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">徐彦伯</h1>
                    <p class="card-text"><strong>朝代:</strong> 唐代</p>
                    <p class="card-text"><strong>生平:</strong> 徐彦伯，名洪，以字行，兖州瑕丘人。七岁能为文，对策高第。调永寿尉，蒲州司兵参军。时司户韦暠善判，司士李亘工书，而彦伯属辞，称河东三绝。屡迁给事中，预修《三教珠英》。由宗正卿出为齐州刺史，移蒲州，擢修文馆学士、工部侍郎，历太子宾客卒。彦伯文章典缛，晚年好为强涩之体，颇为后进所效。集二十卷，今编诗一卷。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上巳日祓禊渭滨应制</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">晴风丽日满芳洲， 
柳色春筵祓锦流。 
皆言侍跸横汾宴， 
暂似乘槎天汉游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">乐府杂曲·鼓吹曲辞·芳树</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">玉花珍簟上， 
金缕画屏开。 
晓月怜筝柱， 
春风忆镜台。 
筝柱春风吹晓月， 
芳树落花朝暝歇。 
稿砧刀头未有时， 
攀条拭泪坐相思。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">仪坤庙乐章·金奏</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">阴灵效祉， 
轩曜降精。 
祥符淑气， 
庆集柔明。 
瑶俎既列， 
雕桐发声。 
徽猷永远， 
比德皇英。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">侍宴韦嗣立山庄应制</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">鼎臣休浣隙， 
方外结遥心。 
别业青霞境， 
孤潭碧树林。 
每驰东墅策， 
遥弄北溪琴。 
帝眷纾时豫， 
台园赏岁阴。 
移銮明月沼， 
张组白云岑。 
御酒瑶觞落， 
仙坛竹径深。 
三光悬圣藻， 
五等冠朝簪。 
自昔皇恩感， 
咸言独自今。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">同韦舍人元旦早朝</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">夕转清壶漏， 
晨惊长乐钟。 
逶迤纶禁客， 
假寐守铜龙。 
予亦趋三殿， 
肩随谒九重。 
繁珂接曙响， 
华剑比春容。 
相问韶光歇， 
弥怜芳意浓。 
愿言乘日旰， 
携手即云峰。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和李適答宋十一入崖口五渡见赠</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">闻有独往客， 
拂衣捐世心。 
结欣薄枉渚， 
撰念萦旧林。 
经亘去崖合， 
冥绵归壑深。 
琪树环碧彩， 
金潭生翠阴。 
沿洄弄沙榜， 
诡仄眺明岑。 
夕闻桂里猿， 
晓玩松上禽。 
杂佩蕴孤袖， 
琼敷缀双襟。 
我怀沧洲想， 
懿尔白云吟。 
秉愿理方协， 
存期迹易寻。 
兹言庶不负， 
为报岩中琴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜宴安乐公主新宅应制</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">凤楼开阖引明光， 
花酎连添醉益香。 
欲知帝女薰天贵， 
金柯玉柱夜成行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉和兴庆池戏竞渡应制</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">夹道传呼翊翠虬， 
天回日转御芳洲。 
青潭晓霭笼仙跸， 
红屿晴花隔彩旒。 
香溢金杯环广坐， 
声传妓舸匝中流。 
群臣相庆嘉鱼乐， 
共哂横汾歌吹秋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉和幸新丰温泉宫应制</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">姬典歌时迈， 
虞篇记省方。 
何如黑帝月， 
玄览白云乡。 
翠仗萦船岸， 
明旆应萯阳。 
风摇花眊彩， 
雪艳宝戈芒。 
御陌开函次， 
离宫夹树行。 
桂枝笼騕褭， 
松叶覆堂皇。 
仙石含珠液， 
温池孕璧房。 
涌疑神瀵溢， 
澄若帝台浆。 
独沸流常热， 
潜蒸气转香。 
青坛环玉甃， 
红础铄金光。 
藻曜凝芳洁， 
葳蕤献淑祥。 
五龙归宝算， 
九扈叶时康。 
同预华封老， 
中衢祝圣皇。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉和送金城公主适西蕃应制</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">凤扆怜箫曲， 
鸾闺念掌珍。 
羌庭遥筑馆， 
庙策重和亲。 
星转银河夕， 
花移玉树春。 
圣心凄送远， 
留跸望征尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">孤烛叹</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">切切夜闺冷， 
微微孤烛然。 
玉盘红泪滴， 
金烬彩光圆。 
暖手缝轻素， 
嚬蛾续断弦。 
相思咽不语， 
回向锦屏眠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">幸白鹿观应制</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">凤舆乘八景， 
龟箓向三仙。 
日月移平地， 
云霞缀小天。 
金童擎紫药， 
玉女献青莲。 
花洞留宸赏， 
还旗绕夕烟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">拟古三首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">遥裔烟屿鸿， 
双影旦夕同。 
交翰倚沙月， 
和鸣弄江风。 
灌若茂芳序， 
君子从远戎。 
云生阴海没， 
花落春潭空。 
红泪掩促柱， 
锦衾罗薰笼。 
自伤琼草绿， 
讵惜铅粉红。 
裂帛附双燕， 
为予向辽东。 
读书三十载， 
驰骛周六经。 
儒衣干时主， 
忠策献阙廷。 
一朝奉休盼， 
从容厕群英。 
束身趋建礼， 
秉笔坐承明。 
廨署相填噎， 
僚吏纷纵横。 
五日休浣时， 
屠苏绕玉屏。 
橘花覆北沼， 
桂树交西荣。 
树栖两鸳鸯， 
含春向我鸣。 
皎洁绮罗艳， 
便娟丝管清。 
扰扰天地间， 
出处各有情。 
何必岩石下， 
枯槁闲此生。 
颓光无淹晷， 
逝水有迅流。 
绿苔纷易歇， 
红颜不再求。 
歌笑当及春， 
无令壮志秋。 
弱年仕关辅， 
簃门豁御沟。 
敷愉东城际， 
婉娈南陌头。 
荷花娇绿水， 
杨叶暖青楼。 
中有绮罗人， 
可怜名莫愁。 
画屏绕金膝， 
珠帘悬玉钩。 
纤指调宝琴， 
泠泠哀且柔。 
赠君鸳鸯带， 
因以鹔鹴裘。 
窗晓吟日坐， 
闺夕秉烛游。 
无作北门客， 
咄咄怀百忧。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春闺</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">戍客戍清波， 
幽闺幽思多。 
暗梁闻语燕， 
夜烛见飞蛾。 
宝鸭藏脂粉， 
金屏缀绮罗。 
裁衣卷纹素， 
织锦度鸣梭。 
有使通西极， 
缄书寄北河。 
年光只恐尽， 
征战莫蹉跎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杂曲歌辞·桃花行</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">源水丛花无数开， 
丹跗红萼间青梅。 
从今结子三千岁， 
预喜仙游复摘来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">比干墓</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">大位天下宝， 
维贤国之镇。 
殷道微而在， 
受辛纂颓胤。 
山鸣鬼又哭， 
地裂川亦震。 
媟黩皆佞谀， 
虔刘尽英隽。 
孤卿帝叔父， 
特进贞而顺。 
玉床逾皓洁， 
铜柱方歊焮。 
奉国历三朝， 
观窍明一瞬。 
季代猖狂主， 
蓄怒提白刃。 
之子弥忠谠， 
愤然更勇进。 
抚膺誓陨越， 
知死故不吝。 
已矣竟剖心， 
哲妇亦同殉。 
骊龙暴双骨， 
太岳摧孤仞。 
周发次商郊， 
冤骸悲莫殣。 
锋剑剿遗孽， 
报复一何迅。 
驻罕歌淑灵， 
命徒封旅榇。 
自尔衔幽酷， 
于嗟流景骏。 
丘坟被宿莽， 
坛戺缘飞磷。 
贞观戒北征， 
维皇念忠信。 
荒坟护草木， 
刻桷吹煨烬。 
代远恩更崇， 
身颓名益振。 
帝词书乐石， 
国馔罗芳衅。 
伟哉烈士图， 
奇英千古徇。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">淮亭吟</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">贞寂虑兮淮山幽， 
怜芳若兮揽中洲。 
崩湍委咽日夜流， 
孤客危坐心自愁。 
矧鹤唳兮风晓， 
复猿鸣兮霜秋。 
熠耀飞兮蟋蟀吟， 
倚清瑟兮横凉琴。 
撷瑶芳兮吊楚水， 
弄琪树兮歌越岑。 
山碕礒兮隈曲， 
水涓涟兮洞汨。 
金光延起兮骤兴没， 
青苔竟兮绿蘋歇。 
绿蘋歇兮凋朱颜， 
美人寂历兮何时闲， 
君不见可怜桐柏上， 
丰茸桂树花满山。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">游禁苑幸临渭亭遇雪应制</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">玉律藏冰候， 
彤阶飞雪时。 
日寒消不尽， 
风定舞还迟。 
琼树留宸瞩， 
璇花入睿词。 
悬知穆天子， 
黄竹谩言诗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相和歌辞·班婕妤</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">君恩忽断绝， 
妾思终未央。 
巾栉不可见， 
枕席空馀香。 
窗暗网罗白， 
阶秋苔藓黄。 
应门寂已闭， 
流涕向昭阳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相和歌辞·胡无人行</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">十月繁霜下， 
征人远凿空。 
云摇锦更节， 
海照角端弓。 
暗碛埋砂树， 
冲飙卷塞蓬。 
方随膜拜入， 
歌舞玉门中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相和歌辞·采莲曲</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">妾家越水边， 
摇艇入江烟。 
既觅同心侣， 
复采同心莲。 
折藕丝能脆， 
开花叶正圆。 
春歌弄明月， 
归棹落花前。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">石淙</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">碧淀红涔崿嶂间， 
淙嵌洑岨洊成湾。 
琪树璿娟花未落， 
银芝窋咤露初还。 
八风行殿开仙榜， 
七景飞舆下石关。 
张茑席云平圃宴， 
焜煌金记蕴名山。 
第七十七卷</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠刘舍人古意</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">女床閟灵鸟， 
文章世所希。 
巢君碧梧树， 
舞君青琐闱。 
或言凤池乐， 
抚翼更西飞。 
凤池环禁林， 
仙阁霭沉沉。 
璇题激流日， 
珠缀绵清阴。 
郁穆丝言重， 
荧煌台座深。 
风张丹戺翮， 
月弄紫庭音。 
众彩结不散， 
孤英跂莫寻。 
浩歌在西省， 
经传恣潜心。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送特进李峤入都袝庙</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">特进三公下， 
台臣百揆先。 
孝图开寝石， 
祠主卜牲筵。 
恩级青纶赐， 
徂装紫橐悬。 
绸缪金鼎席， 
宴饯玉潢川。 
北斗分征路， 
东山起赠篇。 
乐池歌绿藻， 
梁苑藉红荃。 
骑转商岩日， 
旌摇关塞烟。 
庙堂须鲠议， 
锦节伫来旋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">郊庙歌辞·仪坤庙乐章·永和</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">猗若清庙， 
肃肃荧荧。 
国荐严祀， 
坤兴淑灵。 
有几在室， 
有乐在庭。 
临兹孝享， 
百禄惟宁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">闺怨</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">征客戍金微， 
愁闺独掩扉。 
尘埃生半榻， 
花絮落残机。 
褪暖蚕初卧， 
巢昏燕欲归。 
春风日向尽， 
衔涕作征衣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雪</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">雪暗穷海云， 
洒空纷似露。 
朔风吹故里， 
宛转玉阶树。 
孤妾调玉瑟， 
早寒生锦衿。 
况君张罗幕， 
愁坐北庭阴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题东山子李適碑阴二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">陇嶂萦紫气， 
金光赫氛氲。 
美人含遥霭， 
桃李芳自薰。 
图高黄鹤羽， 
宝夺骊龙群。 
忽惊薤露曲， 
掩噎东山云。 
回也实夭折， 
贾生亦脆促。 
今复哀若人， 
危光迅风烛。 
夜台沦清镜， 
穷尘埋结绿。 
何以赠下泉， 
生刍唯一束。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">饯唐州高使君赴任</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">香萼媚红滋， 
垂条萦绿丝。 
情人拂瑶袂， 
共惜此芳时。 
骕骦已踯躅， 
鸟隼方葳蕤。 
跂予望太守， 
流润及京师。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">饯唐永昌</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐彦伯</p>
                                <pre class="card-text">金溪碧水玉潭沙， 
凫舄翩翩弄日华。 
斗鸡香陌行春倦， 
为摘东园桃李花。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>