<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        宋无名氏
    </title>
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link rel="stylesheet" href="../node_modules/bootstrap/dist/css/bootstrap.min.css">
    <link rel="stylesheet" href="../node_modules/bootstrap-icons/font/bootstrap-icons.css">
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link" href="../html/index.html">首页</a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                宋无名氏
                            </h1>
                            <p class="card-text"><strong>朝代:</strong>
                                宋代
                            </p>
                            <p class="card-text"><strong>生平:</strong>
                                
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一剪梅·一翦梅
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">太华峰头□□莲。 
闻十丈， 
藕大如船。 
晓来佳气蔼飞烟。 
彩戏盈门。 
弧矢盈门。 
共把长生酒一樽。 
殷勤祝愿， 
耳畔低言。 
从今流庆更源源。 
子既生孙。 
孙又生孙。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一斛珠
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">寒冰初泮。 
岭头一朵香苞绽。 
菡萏如画真堪羡。 
休逞随风、柳絮垂金线。 
月宫每嫖开较晓。 
寿阳又喜匀妆面。 
更闻何处鸣羌管。 
一曲一声、惹起神撩乱。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一箩金·蝶恋花
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">新冬十叶蓂添一。 
良辰喜是翁生日。 
金鸭爇沉香。 
祥烟绕画堂。 
遐龄方五十。 
厚福犹千百。 
看取小甥孙。 
年年捧寿樽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一翦梅
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">恨入椒觞暖未拈。 
春葱微蘸， 
谁是纤纤。 
别来愁夜不胜长， 
明日从教一线添。 
夜久寒深睡未忺。 
旧愁新恨， 
占断眉尖。 
一钩斜月却知人。 
直到天明， 
不下疏帘。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一萼红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">断云漏日， 
青阳布， 
渐入融和天气。 
糁缀夭桃， 
金绽垂杨， 
妆点亭台佳致。 
晓露染、风裁雨晕， 
是牡丹、偏称化工美。 
向此际会， 
未教一萼， 
红开鲜蕊。 
迤逦。 
渐成春意。 
放秀色妖艳， 
天真难比。 
粉惹蝶翅， 
香上蜂须， 
忍把芳心萦碎。 
争似便， 
移归深院， 
将绿盖青帏护风日。 
恁时节， 
占断与、偎红倚翠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一落索
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">腊後东风微透。 
越梅时候。 
一枝芳信到江南， 
来报先春秀。 
宿醉频拈轻嗅。 
堪醒残酒。 
笛声容易莫相催， 
留待纤纤手。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            七娘子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">暖律未回春时候。 
向旧根、腊底红先透。 
玉有冷香， 
粉无纤垢。 
更饶雪里还清瘦。 
琳宫拟诏风流守。 
任折来、深醮金杯酒。 
欲赏一枝， 
樽前为寿。 
愿公归作调羹手。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            万年欢
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">日暖霜融， 
画戟门开， 
锦筵欲振梁尘。 
正是慈闱熙熙， 
庆诞佳辰。 
象服鱼轩粲烂， 
喜高年、福禄长新。 
承颜处， 
朱紫满堂， 
华胄诜诜。 
家声未论王谢， 
有禁中颇牧， 
江左机云。 
雁序鸳行， 
雍容高步金门。 
更有子孙侍列， 
拥阶庭、玉洁兰薰。 
持芳醑、满酌瑶觞， 
意祝遐寿千春。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            万年欢慢·万年欢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">婥妁要肢轻婀娜。 
学内样、深深梳果。 
如五凤双鸾相对舞， 
随腰带、乍游琐。 
莺幕、满头花， 
见绿杨摸蔌。 
金阶献， 
一庭细管繁弦里， 
谁把ㄉ抛过。 
舞鸾双翥， 
香兽低。 
散瑞景烟微。 
投袂翩翩， 
趁拍迟迟。 
按曲度瑶池。 
曲遍新声， 
敛绣衣跪。 
彩袖高捧琼卮。 
指月中丹桂。 
春难老， 
祝仙寿维祺。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            上阳春·蓦山溪
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">疏梅点白， 
漏泄先春信。 
律欲变黄锺， 
但两日、一阳月尽。 
龙头望族， 
挺挺振家声， 
窗下业， 
月中枝， 
雁塔书名姓。 
琴堂拟步， 
早发梅仙轫。 
台阁待风生， 
想咫尺、天颜已近。 
壮行未老， 
便作黑头公， 
还未定， 
祝千春， 
看子孙昌盛。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            与团圆·喜团圆
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">绞绡雾縠， 
没多重数， 
紧拟偷怜。 
孜孜觑着， 
算前生、只结得眼因缘。 
眼是心媒， 
心为情本， 
里外勾连。 
天还有意， 
不违人愿， 
与个团圆。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            东坡引
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">人物伊周样。 
清政龚黄状。 
平分风月双溪上。 
红颜方少壮。 
红颜方少壮。 
生贤令节， 
满觞摇漾。 
红袖舞， 
青蛾唱。 
我来祝寿无他望。 
相门重拜相。 
相门重拜相。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            东风第一枝
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">腊雪犹凝， 
东风递暖， 
江南梅早先拆。 
一枝经晓芬芳， 
几处漏春信息。 
孤根寒艳， 
料化工、别施恩力。 
迥不与、桃李争妍， 
自称寿阳妆饰。 
雪烂熳、怨蝶未知， 
嗟燕孤、画楼绮陌。 
暗香空写银笺， 
素艳谩传妙笔。 
王孙轻顾， 
便好与、移栽京国。 
更免逐、羌管凋零， 
冷落暮山寒驿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            临江仙二四首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">爱日新添春一线， 
化工先到寒梅。 
不随桃李傍熙台。 
前村深雪里， 
昨夜一枝开。 
姑射仙人标格韵， 
凝墙粉谢香腮。 
数家清弄笛声衰。 
愁人不怨听， 
自向枕边来。 
长记秋来多好处， 
清凉遍满人间。 
天教收拾孕真贤。 
何时初度日， 
明日是中元。 
喜与莱公同盛旦， 
官居鼎鼐相传。 
未应此地借蕃宣。 
来年开宴处， 
人在凤池边。 
称觞喜对二阳临。 
况当弦月上， 
一醉祝千春。 
促坐重燃绛蜡， 
香泉细泻银瓶。 
一瓯月露照人明。 
清真无俗韵， 
久淡似交清。 
正味能销酒力， 
馀甘解助茶清。 
琼浆一饮觉身轻。 
蓝桥知不远， 
归卧对云英。 
结夏駸寻逾六日， 
蓬壶纪瑞生辰。 
祥烟葱郁蔼门庭。 
骖鸾双女侍， 
毓凤二雏新。 
暂尔勾稽淹大手， 
声名已彻枫宸。 
行膺当路荐章荣。 
璇源添喜庆， 
椿算祝遐龄。 
乐奏箫韶花烛夜， 
风流玉女才郎。 
同心结上桂枝香。 
如鸾如凤友， 
永效两双双。 
莫把画堂深处负， 
笙歌引入兰房。 
满斟玉斝醉何妨。 
南山堪作誓， 
福禄应天长。 
良月露浓仙掌润， 
郁葱佳气充闾。 
几年重席旧师儒。 
大椿同未老， 
灵寿不须扶。 
江左衣冠登桂籍， 
蝉联四世谁如。 
琳宫昨下凤凰书。 
金闺班趣缀， 
禁路莫踟蹰。 
六月翠蓂飞六荚， 
流空大火将西。 
当年名世间生时。 
似光风霁月， 
神爽更精奇。 
三十成名登上第， 
芙蓉照水真犀。 
难淹逸步造丹墀。 
经纶须大手， 
谈笑入黄扉。 
六月炎天收火伞， 
南薰洗尽烦蒸。 
尧蓂七荚又争青。 
问知陈仲举， 
元是此时生。 
别驾功名清暇日， 
题兴尚带屏星。 
黑头非晚到公卿。 
且倾浮蚁酒， 
来听祝龟龄。 
陇首云收天色暮， 
寒光射月初开。 
崑荆山玉莫疑猜。 
琳琅疑此地， 
仙子不红腮。 
丽质霜裾真性雅， 
馀香暗送人来。 
乱将碎玉缀枝排。 
雪中寻不见， 
青萼辨奇才。 
漏出春光三四朵， 
冰肌玉骨偏宜。 
乍开应笑百花迟。 
将军曾止渴， 
画角已先知。 
素艳不容蜂蝶采， 
清香自有人知。 
而今虽被霜雪欺。 
和羹终待手， 
金鼎自逢时。 
鲁观书云方在候， 
颍川家庆非常。 
望前四日上椒觞。 
北堂人未老， 
南极夜增光。 
借问遐龄今几许， 
希年恰喜相当。 
愿同王母寿延长。 
蟠桃看屡熟， 
萱草镇长芳。 
律按黄锺馀七日， 
左扉弧矢呈祥。 
好看一点上眉黄。 
台星还又照， 
相映寿星光。 
今岁生辰应迥别， 
趋朝已趣曹装。 
姓名稳稳造鸳行。 
来年三四月， 
衣锦早还乡。 
绿暗汀洲三月暮， 
落花风静帆收。 
垂杨低映木兰舟。 
半篙春水滑， 
一段夕阳愁。 
灞水桥东回首处， 
美人亲上帘钩。 
青鸾无计入红楼。 
行云归楚峡， 
飞梦到扬州。 
三叶翠蓂开子月， 
九天降诞文星。 
满堂佳气蔼祥云。 
称觞椒有颂， 
介寿酒浮春。 
强仕宜为攀折客， 
须知富贵催人。 
看看雁塔即联名。 
一门夸盛事， 
棠棣对灵椿。 
数朵寒梅方破腊， 
良宵新月初生。 
晓来闺阁庆生辰。 
天孙应降诞， 
德迈孟光贤。 
喜配伯鸾真得耦， 
乘龙产凤齐名。 
称觞岁岁祝长年。 
瑶池桃未熟， 
南极婺星明。 
天佑炎图生国瑞， 
蓝田暂屈英僚。 
始知昴宿降璇宵。 
中元前五日， 
七夕後三朝。 
江教风流临此政， 
少年潇洒奇标。 
行看峻擢相熙朝。 
功名前稷契， 
寿算等松乔。 
香雾菲微笼薄晓， 
帘栊爱日如春。 
谪仙游戏到寰瀛。 
金枝推独秀， 
宝籍著长生。 
锦轴疏恩怡寿母， 
朱轮光映难兄。 
会看家庆日增荣。 
雁联鸳序立， 
彩戏衮衣新。 
欣遇月圆先两日， 
称觞对二阳来。 
要问南枝消息早， 
一阳恰喜方回。 
望前二日验云台。 
祥光呈五色， 
瑞彩上三台。 
生机一脉何尝息， 
正看用世真才。 
调羹手段此胚胎。 
文明观盛会， 
直待六阳来。 
玉貌香腮天赋与， 
清姿不假铅华。 
素芳寻在五陵家。 
欲知春信息， 
庾岭一枝斜。 
别有玲珑潇洒处， 
月梢淡影笼遮。 
休教羌笛一声嗟。 
宫妆犹未似， 
留取意无涯。 
竹里行厨草草， 
花边系马匆匆。 
使君移传意何穷。 
儿童随骑火， 
猿鹤避歌钟。 
梅雪自欺舞态， 
烛花先放春红。 
酒醒人散夜堂空。 
殷勤松上月， 
独照老仙翁。 
祖德绵绵盛， 
家声烨烨传。 
流光重庆子生贤。 
想见朝来庭户、起非烟。 
对客延汤饼， 
呼童散彩钱。 
休夸骨瘦与神全。 
看取犀庭玉角、已朝天。 
昨夜新阳回候馆， 
芳菲正满霜林。 
此时珍赏重千金。 
谁知红粉艳， 
还有岁寒心。 
风动霞衣香散漫， 
酒醺丹脸深沈。 
妖娆偏称美人簪。 
一枝无处赠， 
折得自孤吟。 
以上宋无名氏作品《临江仙》共24首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            乌夜啼
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">一弯月挂危楼。 
似藏钩。 
醉里不知黄叶、报新秋。 
征鸿断。 
归云乱。 
远峰愁。 
愁见绿杨凝恨、在江头。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            九张机十九首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">一张机。 
织梭光景去如飞。 
兰房夜永愁无寐。 
呕呕轧轧， 
织成春恨， 
留著待郎归。 
两张机。 
行人立马意迟迟。 
深心未忍轻分付， 
回头一笑， 
花间归去， 
只恐被花知。 
三张机。 
吴蚕已老燕雏飞。 
东风宴罢长洲苑， 
轻绡催趁， 
馆娃宫女， 
要换舞时衣。 
四张机。 
咿哑声里暗颦眉。 
回梭织朵垂莲子。 
盘花易绾， 
愁心难整， 
脉脉乱如丝。 
五张机。 
芳心密与巧心期。 
合欢树上枝连理。 
双头花下， 
两同心处， 
一对化生儿。 
六张机。 
雕花铺锦半离披。 
兰房别有留春计。 
炉添小篆， 
日长一线， 
相对绣工迟。 
七张机。 
春蚕吐尽一生丝。 
莫教容易裁罗绮。 
无端翦破， 
仙鸾彩凤， 
分作两般衣。 
八张机。 
回纹知是阿谁诗。 
织成一片凄凉意。 
行行读遍， 
厌厌无语， 
不忍更寻思。 
九张机。 
一心长在百花枝。 
百花共作红堆被。 
都将春色， 
藏头里面， 
不怕睡多时。 
一张机。 
采桑陌上试春衣。 
风晴日暖慵无力。 
桃花枝上， 
啼莺言语， 
不肯放人归。 
两张机。 
月明人静漏声稀。 
千丝万缕相萦系。 
织成一段， 
回纹锦字。 
将去寄呈伊。 
三张机。 
中心有朵耍花儿。 
娇红嫩绿春明媚。 
君须早折， 
一枝浓艳， 
莫待过芳菲。 
四张机。 
鸳鸯织就欲双飞。 
可怜未老头先白， 
春波碧草， 
晓寒深处， 
相对浴红衣。 
五张机。 
横纹织就沈郎诗。 
中心一句无人会。 
不言愁恨， 
不言憔悴。 
只恁寄相思。 
六张机。 
行行都是耍花儿。 
花间更有双蝴蝶， 
停梭一晌， 
闲窗影里。 
独自看多时。 
七张机。 
鸳鸯织就又迟疑。 
只恐被人轻裁剪， 
分飞两处， 
一场离恨， 
何计再相随。 
八张机。 
纤纤玉手住无时。 
蜀江濯尽春波媚。 
香遗囊麝， 
花房绣被。 
归去意迟迟。 
九张机。 
象床玉手出新奇。 
千花万草光凝碧。 
裁缝衣著， 
春天歌舞， 
飞蝶语黄鹂。 
春衣。 
素丝染就已堪悲。 
尘世昏污无颜色。 
应同秋扇， 
从兹永弃。 
无复奉君时。 
以上宋无名氏作品《九张机》共19首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            买坡塘·摸鱼儿
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">喜西风、朝来如约， 
新凉一雨初霁。 
家山望断知何处， 
渺渺长天秋水。 
空眼底。 
叹雁杳鱼沈， 
尺纸无人寄。 
芸窗草砌。 
渐影颤疏桐， 
声敲落叶， 
孤枕怎成睡。 
逢场戏。 
遮莫悲秋憔悴。 
今朝有酒须醉。 
尊前待唤佳人道， 
为雪藕丝轻脆。 
闲省记。 
便笑口频开， 
一岁知能几。 
归期尚未。 
且蜡屐兰桡， 
湖山深处， 
同赏月中桂。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            乳燕飞·贺新郎
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">垛翠云峰远。 
日乌高、炎官直午， 
暑风微扇。 
二六尧蓂开秀荚， 
跨海冰轮待满。 
怪院落、笙箫如剪。 
太乙燃藜天际下， 
庆卯金仙子生华旦。 
依日月， 
近云汉。 
经时持橐明光殿。 
问江乡、年来有几， 
只君方见。 
入座夫人难老甚， 
炯炯金霞照眼。 
笑指点、琼觞教劝。 
但得调元勋业就， 
为江泉石磴轻轩冕。 
归共作， 
赤松伴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二色宫桃
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">镂玉香苞酥点萼。 
正万木、园林萧索。 
惟有一枝雪里开， 
江南有信凭谁托。 
前年记赏登高阁。 
叹年来、旧欢如昨。 
听取乐天一句云， 
花开处、且须行乐。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            云鬓松令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">鬓云松， 
眉叶聚。 
一阕离歌， 
不为行人驻。 
檀板停时君看取。 
数尺鲛绡， 
果是梨花雨。 
鹭飞遥， 
天尺五。 
凤阁鸾坡， 
看即飞腾去。 
今夜长亭临别处。 
断梗飞云， 
尽是伤情绪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            五彩结同心
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">珠帘垂户。 
金索悬窗， 
家接浣沙溪路。 
相见桐阴下， 
一钩月、恰在凤凰栖处。 
素琼拈就宫腰小。 
花枝袅、盈盈娇步。 
新妆浅， 
满腮红雪， 
绰约片云欲度。 
尘寰岂能留住。 
唯只愁、化作彩云飞去。 
蝉翼衫儿， 
薄冰肌莹， 
轻罩一团香雾。 
彩笺巧缀相思苦。 
脉脉动、怜才心绪。 
好作个、秦楼活计， 
吹箫伴侣。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            人月圆
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">园林已有春消息， 
寻待岭头梅。 
一枝清淡， 
疏疏带雪， 
昨夜初开。 
芳心几点， 
东风多少， 
先为传来。 
不随红紫， 
纷纷闹闹， 
蝶妒蜂猜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            伊州曲
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">金鸡障下胡雏戏。 
乐极祸来， 
渔阳兵起。 
鸾舆幸蜀， 
玉环缢死。 
马嵬坡下尘滓。 
夜对行宫皓月， 
恨最恨、春风桃李。 
洪都方士。 
念君萦系。 
妃子。 
蓬莱殿里。 
觅寻太真， 
宫中睡起。 
遥谢君意。 
泪流琼脸， 
梨花带雨， 
仿佛霓裳初试。 
寄钿合、共金钗， 
私言徒尔。 
在天愿为、比翼同飞。 
居地应为、连理双枝。 
天长与地久， 
唯此恨无已。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            侍香金童
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">宝台蒙绣， 
瑞兽高三尺。 
玉殿无风烟自直。 
迤逦传杯盈绮席。 
苒苒菲菲， 
断处凝碧。 
是龙涎凤髓， 
恼人情意极。 
想韩寿、风流应暗识。 
去似彩云无处觅。 
惟有多情， 
袖中留得。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            促拍满路花
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">抱元能守一， 
四大自轻安。 
心中须返照， 
几曾闲。 
金乌衔耀， 
飞入烂银盘。 
心心心是道， 
只在心心， 
更於何处求仙。 
又何须衣冕， 
燕处欲超然。 
荣华能几日， 
便凋残。 
修真甚易， 
积行累功难。 
劝君强为善， 
五浊三途， 
便为云岛神山。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            倚西楼
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">禁鼓初传时下打。 
虚过清风明月夜。 
眼如鱼目几曾乾， 
心似酒旗终日挂。 
银汉低垂星斗斜。 
院宇空寥烛卸。 
西楼萧洒有谁知， 
教我独自上来、独自下。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            倾杯序·倾杯乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">昔有王生， 
冠世文章， 
尝随旧游江渚。 
偶尔停舟寓目， 
遥望江祠， 
依依陌上闲步。 
恭诣殿砌， 
稽首瞻仰， 
返回归路。 
遇老叟， 
坐于矶石， 
貌纯古。 
因语□， 
子非王勃是致， 
生惊询之， 
片饷方悟。 
子有清才， 
幸对滕王高阁， 
可作当年词赋。 
汝但上舟， 
休虑。 
迢迢仗清风去。 
到筵中、下笔华丽， 
如神助。 
会俊侣。 
面如玉。 
大夫久坐觉生怒。 
报云落霞并飞孤鹜。 
秋水长天， 
一色澄素。 
阎公竦然， 
复坐华筵， 
次诗引序。 
道鸣鸾佩玉， 
锵锵罢歌舞。 
栋云飞过南浦。 
暮帘卷向西山雨。 
闲云潭影， 
淡淡悠悠， 
物换星移， 
几度寒暑。 
阁中帝子， 
悄悄垂名， 
在於何处。 
算长江、俨然自东去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            八声甘州
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">渐纷纷、木叶下亭皋， 
秋容际寒空。 
庆屏山南畔、龟游绿藻， 
鹤舞青松。 
缥缈非烟非雾， 
喜色有无中。 
帘幕金风细， 
香篆濛濛。 
好是庭闱称寿， 
簇舞裙歌板， 
欢意重重。 
况芝兰满砌， 
行见黑头公。 
看升平、乌栖画戟， 
更重开、大国荷荣封。 
人难老， 
年年醉赏， 
满院芙蓉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            八宝妆
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">是舍人才调， 
犹采茅、紫芝峰。 
有列宿心胸， 
清辞太白， 
雅趣元龙。 
从他暂、无毡官冷， 
怡然怀抱自从容。 
枫陛荐章吻合， 
金闺仙籍名通。 
暑馀凉送薰风。 
圆桂魄、丽遥空。 
庆初度垂弧， 
莲开十丈， 
酒满千锺。 
明年称寿何处， 
看玉犀、人在玉堂中。 
藻鉴正当莲省， 
诸生来到蟾宫。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            六州二一首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">承皇统， 
天地洽清宁。 
熙帝载， 
建民极， 
百度推明。 
崇让肄、博考儒经。 
游豫腾谣诵， 
星跸天行。 
留绀宇、顺拜金庭。 
兆庶动欢声。 
灵心上达， 
卿云成盖， 
祥风袭物， 
瑞日耀园清。 
列圣孝德被寰瀛。 
就阳位协吉， 
周正俨簪缨。 
交对越群灵。 
皇威赫奕盛仪成。 
徽册受鸿名。 
鸡竿肆赦， 
鸳行均庆， 
翾飞浸泽， 
期万保升平。 
承景运， 
天子奉明堂。 
玉烛应， 
金飚动， 
万宝盈箱。 
严法驾、天路龙骧。 
采仗迎祥。 
日色动扶桑。 
款清庙、我诚将。 
回御八鸾锵。 
於皇仁孝， 
祖宗来顾， 
熙于四极， 
令问载无疆。 
躬严配、笙镛奏凤来翔。 
瑞烟起， 
浮帝衮， 
玉步间天香。 
升重宇、壁玉华光。 
桂流觞。 
神虞夕照熉黄。 
九霄鸣佩下清厢。 
齐拱太微傍。 
群心同愿， 
长临路寝， 
三年讲礼， 
显祀文王。 
承圣绪， 
垂意在升平。 
驱貔虎， 
策豪英。 
号令肃天兵。 
四方无复羽书征。 
德泽浸群生。 
睿谋雄俊， 
绌汉高狭陋， 
慕三皇二帝， 
登闳缉乐缀文明。 
将升岱狱告功成。 
玉牒金绳。 
腾宝飞声。 
事难评。 
轩鼎就、清都一梦俄顷。 
飞霞佩， 
乘龙驭， 
羽卫入高清。 
祥光浮动五色， 
迎鸾凤， 
杂箫笙。 
因山功就， 
同轨人至， 
铭旌画翣， 
行背重城。 
楚笳凝咽， 
汉仪雄盛， 
攀慕伤情。 
惟馀内传， 
知向蓬瀛。 
承天统， 
圣主应昌辰。 
宝箓降， 
飚游至， 
瑞命庆惟新。 
崇大号， 
仰奉高真。 
献岁当初吉， 
天下皆春。 
谒秘宇、藻卫星陈。 
芗霭极纷纶。 
琼编焜耀， 
仙衣綷， 
垂旒俯拜， 
荐献礼惟寅。 
芬芳备， 
精衷上达穹旻。 
尊道祖， 
享清庙， 
助祭万方臻。 
升泰畤、缛典弥文。 
侍群臣。 
汉庭儒雅彬彬。 
烟飞火举毕严禋。 
天地降氤氲。 
高临华阙， 
恩覃动植， 
庆延宗社， 
圣寿比灵椿。 
崇严配， 
衢室飨中宸。 
寻汉礼， 
崇唐典， 
袭映情文。 
方宝辂、羽卫星陈。 
藻绣填驰路， 
昭烂如云。 
灵顾諟， 
德升闻。 
旷瑞集纷纶。 
承平嘉靖， 
收成和熟， 
万方歌舞， 
喜气满青旻。 
成熙事、宣和舆物惟新。 
展宫寝， 
疑庙室， 
飨帝极尊亲。 
罄宸虑， 
四海骈臻。 
肃簪绅。 
斋明际， 
浃人神。 
乾元盛则属兹辰。 
皇业协华勋。 
房心正位， 
端居报政， 
三年美荐， 
广孝福吾民。 
垂炎运， 
真主嗣瑶图。 
海波晏， 
卿云烂， 
日月丽皇都。 
年屡稔、万宝山储。 
广莫风生律， 
一气潜嘘。 
陈法驾、翠羽装舆。 
清跸下天衢。 
金匏六变， 
欻然灵顾， 
来车风马， 
拜贶紫坛初。 
奉神娱。 
嘉笾荐， 
美玉奠， 
照荧。 
星彩动， 
霜华薄， 
禁阁漏声疏。 
回龙驭、宝瑞纷敷。 
众心愉。 
钧天别奏箫竽。 
仙人楼上捧赦书。 
舞鹤更踌蹰。 
丹徼北， 
穷沙漠， 
涵皇泽， 
盛德迈唐虞。 
寰宇定， 
四海奉文思。 
书轨混， 
梯航凑， 
共戴昌期。 
稽古典、方咏京坻。 
耕籍丰民稼， 
敦本农时。 
陈羽卫、日月旌旗。 
衮冕次坛壝。 
帷宫宿设， 
梐枑相差。 
穆清端拱， 
星毕照罘罳。 
良宵永， 
为民广洽， 
庞褫奏、行漏昭庭燎， 
铙吹鼓曾颸。 
百神拥卫斗东移。 
明发俨皇仪。 
手揽洪縻。 
丰年万亿与千斯。 
德泽遍华夷。 
回旋辂、天临双阙， 
四方在宥， 
永保鸿基。 
皇抚极， 
明德贯乾坤。 
信星列， 
卿云烂， 
辉亘紫微垣。 
思报贶、明诏祠宫， 
练时搜旷典， 
紫畤觚坛， 
昭孝德、亲御和銮。 
振鹭玉珊珊。 
精纯谒款， 
膋萧爌炀。 
黄流湛澹， 
百末布生兰。 
扣天阍， 
延飞驾， 
相彷佛， 
降云端。 
神光集， 
嘉响应， 
霭霭万衣冠。 
竣熙事清晓轻寒。 
恣荣观。 
华衣雾縠般般。 
乾坤并贶庆君欢。 
翘首圣恩宽。 
遵皇极， 
沛天泽， 
灵心怿， 
龟鼎永尊安。 
九龙舆。 
记春暮、幸蓬壶。 
琼囿敞， 
绣仗趋。 
年华与逝水俱。 
瑶京远， 
信息断无。 
宝津池面落花铺。 
愁晚容车来禁涂。 
凤箫鸾翣， 
西指昭陵去。 
旧赏蟠桃熟， 
又见涨海枯。 
应共灵真母， 
曳霞裾。 
宴清都。 
恨满山隅。 
春城翠柏藏乌。 
扃户剑， 
照灯鱼。 
人间一梦觉馀。 
泉宫窈窕锁夜龙， 
银江澄澹浴仙凫。 
烟冷金炉玉殿虚。 
绿苔新长， 
雕辇曾行处。 
夜夜东朝月， 
似旧照锦疏。 
侍女盈盈泪珠。 
良夜永， 
玉漏正迟迟。 
丹禁肃， 
周庐列， 
羽卫绕皇闱。 
严鼓动， 
画角声齐。 
金管飘雅韵， 
远逐轻颸。 
荐嘉玉、躬祀神祗。 
祈福为黔黎。 
升中盛礼， 
增高益厚， 
登封检玉， 
时迈合周诗。 
玄文锡， 
庆云五色相随。 
甘露降， 
醴泉涌， 
三秀发灵芝。 
皇犹播、史册光辉。 
受鸿禧。 
万年永固丕基。 
吾君德、荡荡巍巍。 
迈尧舜文思。 
从今寰宇， 
休牛归马， 
耕田凿井， 
鼓腹乐昌期。 
明天子， 
昔日丕纂鸿图。 
躬道德， 
崇学问， 
稽古训， 
访群儒。 
日亲广厦、论唐虞。 
讲求政治、想都俞。 
君臣一德、志交孚。 
外夷效顺， 
犹自选车徒。 
仁恩沾四国， 
固结满寰区。 
千年宗社， 
万岁规摹。 
重新天命出乾符。 
老癃策杖相扶。 
愿观德化遍方隅。 
幸无死须臾。 
谓宜圣寿等嵩呼。 
遽登云舆。 
上龙湖。 
宸居幽寂紫云孤。 
宸章宝画， 
但与日星俱。 
龙帷凤翣已载涂。 
忍听笳鼓嗟呼。 
齐天宇， 
四海洽淳风。 
接宝胄， 
垂真检， 
景祚无穷。 
成玉牒、日观归功。 
冀野升方鼎， 
脽上由崇。 
钦桧井、云跸巡东。 
国本震为宫。 
乾文焕炳， 
真祠曲密， 
重祥叠瑞， 
琼蕴降高穹。 
膺丕烈， 
虔心建垂鸿。 
询吉士， 
郊兆执玉荐衷。 
锺律应、云物迎空。 
乐和轮囷。 
嘉气葱葱。 
天神来降发冲融。 
玉烛四时
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            六州歌头
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">扬休玉色， 
山立秉鸿枢。 
圣天子、方有志， 
会东都。 
得真儒。 
身佩安危寄， 
本兵柄， 
修军政， 
朝野庆， 
钧衡任， 
赖诗谟。 
天上麒麟挺， 
徐卿子， 
坐肃憸夫。 
向六阳时候， 
佳瑞纪门弧。 
炳炳阶符。 
照蓬壶。 
看兄枢使， 
弟元帅， 
真盛事， 
世间无。 
筹密边烽息， 
凛羌胡。 
玉音俞。 
伫正三槐位， 
散膏泽， 
福寰区。 
河如带， 
山如砺， 
巩皇图。 
金鼎调元远大， 
中书考， 
致主唐虞。 
想公门桃李， 
应不弃山樗。 
愿借嘘枯。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            减字木兰花十六首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">阿兄生日。 
屈指今年年五十。 
豆雨初晴。 
昨夜分明见寿星。 
槐黄已迫。 
愿言共展冲天翼。 
桂子飘香。 
看取吾家棣萼芳。 
春融酒困。 
一寸横波千里恨。 
著处芳菲。 
蝶与莺情醉自迷。 
敧云妥翠。 
冷落金屏山十二。 
低抱琵琶。 
月向黄昏日又斜。 
东君有待。 
留得一枝香雪在。 
晚日融融。 
只恐轻酥暖渐熔。 
歌催管送。 
芳酒一尊谁与共。 
寂寞墙东。 
潇洒黄昏满院风。 
鹅黄初吐。 
无数蜂儿飞不去。 
别有香风。 
不与南枝斗浅红。 
凭谁折取。 
拟把玉人分付与。 
碧玉搔头。 
淡淡霓裳人倚楼。 
家门希差。 
养得一枚依样画。 
百事无能。 
只去篱边缠倒藤。 
几回水上。 
轧捺不翻真个强。 
无处容他。 
只好炎天作巴。 
啬薇叶暗。 
满架浓阴风不乱。 
午酒才醒。 
历历黄鹂枕上听。 
此情难遣。 
不比红蕉心易展。 
要识离愁。 
只似杨花不自由。 
山城驿近。 
又报寒梅传驿信。 
远水孤村。 
月下何人与断魂。 
幽芳在手。 
花木无情那得瘦。 
似此天真。 
好赠东阳姓沈人。 
疏梅风韵。 
不许游蜂飞蝶近。 
要识芳容。 
除向瑶台月下逢。 
尊前一见。 
换尽平生桃李眼。 
却笑襄王。 
楚梦无踪空断肠。 
庭梅初绽。 
风递幽香清更远。 
别有孤根。 
不待阳和一点恩。 
雪中风韵。 
皓质冰姿真莹静。 
月下精神。 
来到窗前疑是君。 
舞台歌院。 
雨後西风寒翦翦。 
翠掩屏风。 
花与残霞一样红。 
宫裀隐绣。 
香软巧随莲步绉。 
不怕露寒。 
日日拼教醉画栏。 
喜逢生日。 
偻指今年方六十。 
次第回春。 
甲子从头又一新。 
敬驰一曲。 
付与歌儿勤为祝。 
满劝金锺。 
试问蟠桃几度红。 
香肌清瘦。 
泪湿轻红疏雨後。 
笑靥微开。 
宿雨微醺越女腮。 
多情无奈。 
玉管休吹帘影外。 
薄晚池台。 
惆怅繁华梦里来。 
祥呈香褓。 
尝记翁生当己卯。 
福禄俱添。 
绿鬓红颜七十三。 
芝兰满砌。 
争著彩衣堂下戏。 
祝寿无涯。 
王母襟期醉九霞。 
向来梅发。 
雪袂仙裳回绛阙。 
今又梅开。 
已领熊罢好梦来。 
试将梅比。 
才著阳和争结子。 
梅子生成。 
早晚须调鼎鼐羹。 
一丘一壑。 
野鹤孤云随处乐。 
篆带纱巾。 
且与筠庄作主人。 
高山流水。 
指下风生千古意。 
寿庆年年。 
长在新秋六日前。 
园林衰槁。 
一品梅花开太早。 
紫蕊檀心。 
独占中央色似金。 
幽香清远。 
对景开尊同赏玩。 
雅称仙姿。 
莫是多情染相思。 
以上宋无名氏作品《减字木兰花》共16首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            凤凰台忆吹箫·凤凰台上忆吹箫
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">红蓓珠圆， 
素蕤玉净， 
南荒已报春还。 
便迤逦， 
云开五岭， 
雪霁群蛮。 
喜见东君信息， 
应不管、潘鬓新班。 
凭谁寄， 
心萦秋水， 
目断春山。 
长记小桥斜渡， 
潇洒处， 
苇篱茅舍三间。 
肯伴我、风光赏遍， 
月影疑残。 
好为调羹结子， 
玉弦冷、金鼎空闲。 
北枝畔， 
谁念嶰律犹寒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            凤凰阁
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">遍园林绿暗， 
浑如翠幄。 
下无一片是花萼。 
可恨狂风横雨， 
忒煞情薄。 
尽底把、韶华送却。 
杨花无奈， 
是处穿帘透幕。 
岂知人意正萧索。 
春去也， 
这般愁、没处安著。 
怎奈向、黄昏院落。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            凤栖梧·蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">姑射仙人游汗漫。 
白凤翩翩， 
银海光凌乱。 
龟手儿童贪戏玩。 
风檐更折梅梢看。 
漠漠银沙平晚岸。 
笑拥寒蓑， 
聊作渔翁伴。 
横玉愁云吹不断。 
归舟又载苹花满。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            击梧桐
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">雪叶红凋， 
烟林翠减， 
独有寒梅难并。 
瑞雪香肌， 
碎玉奇姿， 
迥得佳人风韵。 
清标暗折芳心， 
又是轻泄， 
江南春信。 
最好山前水畔， 
幽闲自有， 
横斜疏影。 
尽日凭阑， 
寻思无语， 
可惜飘琼飞粉。 
但怅望、王孙未赏， 
空使清香成阵。 
怎得移根帝苑， 
开时不许众芳近。 
免教向、深岩暗谷， 
结成千万恨。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            剔银灯
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">古来五子伊谁， 
有唐室、五王称首。 
窦氏五龙， 
柳家五马， 
西晋室、陶家五柳。 
英名不朽。 
更东汉、马良并秀。 
君今也、五男还又。 
应是五星孕就。 
腹笥五经， 
身膺五福， 
指日继、五侯之後。 
个般非偶。 
好与醉、刘伶五斗。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            十二时·忆少年二二首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">承平世， 
嘉祐壬寅。 
九月上旬辛。 
酒醪香旨， 
谷实丰珍。 
宗祀敞中宸。 
宾延上帝五方神。 
以严亲。 
诚心通杳杳， 
文物盛彬彬。 
金声玉色， 
和奏翕铿纯。 
荡无垠。 
天地一洪钧。 
明天子、至化深仁。 
一意奉精禋。 
感时怵惕， 
即事恭夤。 
用孝教斯民。 
多仪举， 
大恩沦。 
福来臻。 
清风动阊阖， 
皓气下天津。 
币诚玉腆， 
朱燎焜槱薪。 
积欢欣。 
皇历万斯春。 
雕戈偃玉塞清明。 
道德洽和平。 
龟畴凤柙， 
腾实飞英。 
岱畎让功成。 
汾水上、寅辂銮声。 
荐精诚。 
仙宇玉为京。 
圭洁奉高明。 
瑶山银榜， 
固国本丕闳。 
诏公卿。 
绵蕝殉舆情。 
稽阳位， 
报本郊坛畤， 
助祭俨簪缨。 
祖宗配侑， 
朱燎晶荧。 
百礼备丰盈。 
答天地、用厚怀生。 
泰黎氓。 
千畿先润泽， 
万宝尽开荣。 
龙沙日窟， 
文轨永来并。 
保嘉享， 
史册焕鸿名。 
戈绨革舃最仁贤。 
俭德自躬全。 
忧勤庶政， 
三十馀年。 
金风肃， 
秋渐老， 
摄调ち。 
忱恂遍， 
群祀号泣诉旻天。 
缀衣将出， 
神凝玉几， 
一夜登仙。 
弓堕隔苍烟。 
七月有来同轨， 
引绋动灵辁。 
凄怆泪潸然。 
行号巷哭， 
薤露声传。 
东城去路， 
惊涛忍见江船。 
憔悴山川。 
不禁箫鼓咽， 
山阴处， 
茂林修竹芊芊。 
望陵宫， 
应弗远， 
金粟堆前。 
人徒慕恋， 
百神警待， 
盘翥驱先。 
戴鸿恩， 
空痛慕， 
泪珠连。 
千秋岁、功德寄华编。 
皇家景运合无疆。 
天子坐明堂。 
丰年多黍， 
四方争报时康。 
酒常清， 
花易好， 
寿君王。 
天宫见玉女， 
大笑亿千场。 
不知何事， 
椒涂暗淡， 
瑶殿凄凉。 
宝镜玉台光。 
可奈画眉人去， 
脂泽散馀芳。 
极目望潇湘。 
波遥草远， 
只见残阳。 
南山古阜， 
松柏茂， 
蔚苍苍。 
杳霭宫商。 
风过金殿琳琅。 
道歌繁， 
严鼓近， 
惨悲伤。 
水凝愁， 
山攒恨， 
烟淡云黄。 
神山何在， 
蟠桃已远， 
弱水何长。 
最难堪， 
回翟雉， 
返鸾凰。 
向芙蓉别殿、谩焚香。 
恢皇统， 
宵旰勤考， 
正朔づ同规。 
留谈经幄， 
来谏书帷。 
稽古极文思。 
尊耀魄、宝秩神祈。 
礼从宜。 
显相协钦祗。 
颢气结华滋。 
西成献瑞， 
百谷满京坻。 
化无为。 
斯万卜年期。 
隆昌运， 
大报同姬成， 
文武绍重熙。 
历朝缺典， 
自我亲祠， 
容采炳葳蕤。 
嘉能事、秀错多仪。 
太平时。 
清风涵溥惠， 
浩露浃深慈。 
群方昭泰， 
保定宅华夷。 
拥灵禧。 
万叶累鸿基。 
嘉亨运， 
璇历均调。 
光烈遇唐尧。 
珍图缘错， 
垂锡乾霄。 
封岱顺车杓。 
修合答、万玉来朝。 
瑞丕昭。 
构宇结瑛瑶。 
虚气下仙飚。 
钦崇道祖， 
舆驾动临谯。 
整銮镳。 
郊报厚黎苗。 
均纯贶， 
渗漉咸滋液， 
能事播欢谣。 
继明缵绪， 
缓赋轻徭。 
京庾比丰饶。 
勤中昃、采善询荛。 
五风飘。 
授人时吏正， 
休马橐兵销。 
良肱隆栋， 
助化率皇僚。 
德声遥。 
懿铄简书标。 
金徒箭、晓漏延长。 
霄极烂星芒。 
珠旒绚采， 
黼衮交章。 
宸表寝永昂。 
上交合奠鬯流香。 
燎扬光。 
神锡以百祥。 
寿延于无疆。 
三时告稔， 
万亿满仓箱。 
思边防。 
蛮貊尽来王。 
君天下， 
万国来王。 
玉帛凑梯航。 
五风十雨， 
品物蕃昌。 
栖垅有馀粮。 
躬千亩、天步龙翔。 
化重光。 
举祖彝章。 
验晨正农祥。 
东郊如砥， 
黛耜御游场。 
荐芬芳。 
稼穑伫丰穰。 
成耨礼， 
三事并卿尹， 
执耒有经常。 
此仪旷绝， 
行自吾皇。 
玉振复金相。 
睹九色、流衍仓箱。 
洽欢康。 
虫鱼皆茂育， 
戈祋永韬藏。 
两闱至圣， 
辅以股肱良。 
祚延长。 
寿岳保无疆。 
临寰宇， 
恭已岩廊。 
属意在耕桑。 
爱民利物， 
德迈陶唐。 
跻俗尽淳庞。 
开千亩、帝籍神仓。 
举彝章。 
祗祓坛场。 
为农事祈祥。 
涓辰行礼， 
节物值春阳。 
罄齐庄。 
明德荐馨香。 
宫禁邃， 
嫔妃并御侍， 
穜稑献君王。 
中闱表率， 
阴教逾光。 
帐殿霭熉黄。 
梐枑设、翠幕高张。 
庆云翔。 
樽罍陈酒醴， 
金石奏宫商。 
神灵感格， 
岁岁富仓箱。 
庆明昌。 
行旅不赍粮。 
明昌世、乾统弥文。 
皇德揆华勋。 
三辰顺晷， 
庆霭轮囷。 
潜宝耀坤珍。 
躬祫飨、肃荐牺尊。 
孝仪申。 
助祭俨缨绅。 
大乐奏韶钧。 
阳开阴闭， 
幽显尽欣欣。 
庆霄文。 
思结在黎民。 
母仪下， 
国祚和平。 
玉帛凑寰瀛。 
尤祥极瑞， 
茂实英声。 
两耀比皇明。 
昭孝飨、躬荐精诚。 
祥并保佑洽由庚。 
和乐遍怀生。 
柔远能迩， 
海宇永澄清。 
复曾城。 
宝册受鸿名。 
绵龙绪， 
十治同齐圣。 
至治播欢声。 
止戈为武， 
顿纲搜英。 
察万物人情。 
损服御、不尚瑛琼。 
俗怀生动， 
修文考制， 
颛法上天明。 
地不爱宝， 
人不爱其诚。 
帝图宏。 
寿岳永嶢峥。 
千年运， 
五叶升平。 
法扆坐中盈。 
天高日润， 
雷动风行。 
三万里声明。 
灵台偃伯仆边兵。 
事农耕。 
一气重滋萌。 
万宝迄登成。 
天生嘉谷， 
博硕又芳馨。 
罄齐精。 
谒款谢嘉生。 
神明地， 
当阳定， 
天位来助见人情。 
壁珪葱璨， 
金石铿鈜。 
仪礼盛西京。 
灵祈喜、福绿来盈。 
咏夷庚。 
幔城班上笏， 
銮路趣还衡。 
觚棱双阙， 
赭案切三清。 
动欢声。 
恩泽遍寰瀛。 
乾坤泰， 
帝祚遐昌。 
宇县乐平康。 
真游降格， 
宝诲昭彰。 
宸跸造仙乡。 
崇妙道、精意齐庄。 
款灵场。 
洁豆荐芬芳。 
备乐奏铿锵。 
犹龙垂裕， 
千古播休光。 
极褒阳。 
明号洽徽章。 
朝修展， 
春豫谐民望。 
睹文物煌煌。 
言旋羽卫， 
肃设坛场。 
报本达萧芗。 
申严祀、礼备烝尝。 
答穹苍。 
纯禧沾品汇， 
庆赉
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            十月桃
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">东篱菊尽， 
遍园林败叶， 
满地寒荄。 
露井平明， 
破香笼粉初开。 
佳人共喜芳意， 
呵手剪、密插鸾钗。 
无言有艳， 
不避繁霜， 
变作春媒。 
问武陵溪上谁栽。 
分付与南园， 
舞榭歌台。 
恰似凝酥衬玉， 
点缀装裁。 
东君自是为主， 
先暖信、律管飞灰。 
从今雪里， 
第一番花， 
休话江梅。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            十月梅·十月桃
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">千林凋尽， 
一阳未报， 
已绽南枝。 
独对霜天， 
冒寒先占花期。 
清香映月浮动， 
临浅水、疏影斜敧。 
孤标不似， 
绿李夭桃， 
取次成蹊。 
纵寿阳、妆脸偏宜。 
应未笑、天然雅态冰肌。 
寄语高楼， 
凭栏羌管休吹。 
东君自是为主， 
调鼎鼐、终付他时。 
从今点缀， 
百草千花， 
须待春归。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            千春词
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">瞿岭云齐， 
建溪源远， 
庆衍英奇。 
且机乘天巧， 
臣贤主圣， 
後光同日月以为期。 
千戴相逢， 
一朝盛事， 
自昔人夸今见之。 
催归诏， 
要领班宸殿， 
捧万年卮。 
嘻嘻。 
莫道春迟。 
已著梅梢第一枝。 
映紫荷持橐， 
星辰步武， 
黄金横带， 
朝夕论思。 
不但斯时， 
重恢事业， 
整顿乾坤弘所施。 
洪钧转， 
虽寒根雪谷， 
物物生辉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            千秋岁九首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">欢盈万屋。 
声杂当庭竹。 
腾宝篆， 
辉银烛。 
东君将到处， 
祗隔邮亭宿。 
谁知道， 
此时诞个人如玉。 
红叶题宫墨。 
流入人间曲。 
天香在， 
犹芬馥。 
满斟眉寿醑， 
共劝千龄福。 
情未足， 
来朝更把酴酥祝。 
记当初归我， 
似德耀、嫁梁鸿。 
算三十年间， 
艰难历遍， 
甘苦相同。 
新来有孙可抱， 
也添些、喜色到眉峰。 
今日又逢生日， 
不妨樽酒从容。 
老翁。 
只是一村农。 
欠你孺人封。 
幸儿渐知耕， 
妇能知织， 
莫问穷通。 
君看世间富贵， 
比浮云、缥缈过晴空。 
何似大家清健， 
玉林岁岁春风。 
金陵秋早。 
四日中元到。 
天降诞， 
真英表。 
长庚腾瑞气， 
箕宿增辉耀。 
膺帝渥， 
十连镇抚民多少。 
莫惜椒觞倒。 
祝寿称难老。 
分帅阃， 
江东小。 
看看飞诏下， 
早趣黄扉召。 
平章了， 
长生学取神仙道。 
腊残春近。 
江上梅开粉。 
一枝漏泄东君信。 
寿阳妆面靓， 
姑射冰姿莹。 
似浅杏。 
清香试与分明认。 
只恐霜侵破， 
又怕风吹损。 
待折取， 
还不忍。 
莫将花上貌， 
来点多情鬓。 
凝睇久， 
行人立马成遗恨。 
麟垂绂秀。 
天纵今司寇。 
朱明景， 
清和候。 
缙云开帝乐， 
括苍锺神秀。 
人争羡， 
昨生一佛今朝又。 
璧水声华茂。 
玉殿天香袖。 
姑小试， 
陶甄手。 
行为黄阁老， 
屹立丹墀右。 
名不朽， 
斯文名脉从君寿。 
律调无射。 
月望才逾日。 
昴宿呈祥南极。 
称觞祈五福， 
膺聘陈双璧。 
彩堂上， 
老人婺宿光交集。 
龟鹤年相敌。 
孔雀屏开侧。 
喜与寿， 
俱逢吉。 
门楣他日作， 
椒觞歌今日。 
看父子， 
乘龙跨鹤皆仙匹。 
园林翠幄。 
妆点青春色。 
犹觉蓂留七叶。 
崧神今日降， 
产此真英杰。 
蟾宫客， 
尽推一代文章伯。 
富贵何心得。 
积善多阴德。 
那管青衫白发。 
儿孙俱满目， 
诗礼传衣钵。 
长不老， 
蓝桥是个神仙宅。 
想风流态， 
种种般般媚。 
恨别离时大容易。 
香笺欲写相思意。 
相思泪滴香笺字。 
画堂深， 
银烛暗， 
重门闭。 
似当日、欢娱何日遂。 
愿早早相逢重设誓。 
美景良辰莫轻拌， 
鸳鸯帐里鸳鸯被。 
鸳鸯枕上鸳鸯睡。 
似恁地， 
长恁地， 
千秋岁。 
词赋伟人， 
当代一英杰。 
信独步儒林蟾宫客。 
名登雁塔正青春， 
更不历郡县徒劳力。 
即趋朝， 
典文衡， 
居花掖。 
得俦词科推第一。 
便掌丝纶天上尺。 
见说庆生辰， 
当此日。 
翠蓂三四叶方新， 
朱明正属清和节。 
行作个， 
黑头公， 
专调燮。 
以上宋无名氏作品《千秋岁》共9首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            卓牌儿·卓牌子
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">当年早梅芳， 
曾邂逅、飞琼侣。 
肌云莹玉， 
颜开嫩桃， 
腰支轻袅， 
未胜金缕。 
佯羞整云环， 
频向人、娇波寄语。 
湘佩笑解， 
韩香暗传， 
幽欢後期难诉。 
梦魂顿阻。 
似一枕、高唐云雨。 
蕙心兰态， 
知何计重遇。 
试问春蚕丝多少， 
未抵离愁半缕。 
凝伫。 
望凤楼何处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南乡子十首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">把酒对江梅。 
个是花中第一枝。 
冰雪肌肤潇洒态， 
须知。 
姑射仙人正似伊。 
东阁赋新诗。 
惭愧当年杜拾遗。 
月里何人横玉笛， 
休吹。 
正是芳梢著子时。 
把酒祝江梅。 
春到南枝早早开。 
人在陇头凝望久， 
徘徊。 
驿使如今尚未来。 
寄语莫相催。 
直待东风细剪裁。 
只恐未能传信息， 
妆台。 
先要飞来衬粉腮。 
栏槛对幽堂， 
翠叶枝头万朵霜。 
檀口乍开龙麝喷， 
非常。 
体胜佳人异骨香。 
花与月争光。 
偏引蜂儿戏绕墙。 
不与群英争艳丽， 
芬芳。 
溪落东君只淡妆。 
李郭共仙舟。 
准拟苏台烂熳游。 
风雪为谁留住也， 
沧洲。 
一尺银沙未肯收。 
无语只关愁。 
强殢金卮不计筹。 
想得人人梳洗懒， 
妆楼。 
只窣帘儿不上钩。 
帘卷水西楼。 
一曲新腔唱打油。 
宿雨眠云年少梦， 
休讴。 
且尽生前酒一瓯。 
明日又登舟。 
却指今宵是旧游。 
同是他乡沦落客， 
休愁。 
月子弯弯照几州。 
凛冽苦寒时。 
万木凋枯力渐衰。 
昨夜前村深雪里， 
春回。 
庾岭南枝绽早梅。 
映月与清辉。 
驿使加鞭喜探回。 
风送馨香来小院， 
芳时。 
料想群花尚未知。 
梅蕊露鲜妍。 
雪态冰恣巧耐寒。 
南北枝头香不断， 
堪观。 
露浥琼苞粉未乾。 
画手写应难。 
横管休吹恐易残。 
留得佳人临晓际， 
凭栏。 
试把新妆比并看。 
莫作俗花看。 
珠有清香雪太寒。 
拟把千锺酬国艳， 
林间。 
醉倒犹嫌酒量悭。 
欲去更重攀。 
送尽斜阳未忍还。 
争得重城休上销， 
留连。 
借取冰轮照玉颜。 
深结花工知。 
赐与衣裳尽是绯。 
曾向玉盘深处见， 
隈随。 
两个心肠一片儿。 
从小便相依。 
酒伴歌筵不暂离。 
只恐被人分擘破， 
东西。 
怎得团圆似旧时。 
醉拈一枝春。 
此意谁人会得君。 
嫩白轻红才入手， 
盈盈。 
一似前时酒半醺。 
心眼两相亲。 
绝代风流恼杀人。 
粉蝶霜禽休怅望， 
叮咛。 
只要扬州作主盟。 
以上宋无名氏作品《南乡子》共10首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南柯子·南歌子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">花萼清辉近， 
蓬莱紫气浓。 
濮园流庆与天同。 
生得名驹千里、籋秋风。 
阅武戈初偃， 
论文酒不空。 
摩挲铜狄灞桥东。 
看取朱衣双引、袭真封。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南歌子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">席近浑如远， 
帘高故放低。 
偏它能画斗头眉。 
戴顶烧香铺翠、小冠儿。 
酒伴残妆在， 
花随秀鬓垂。 
薄罗小扇写新诗。 
解下双双罗带、要重题。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            卜算子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">半破玉梅春， 
小簇金莲炬。 
结裹风流倬底郎， 
直入阳台去。 
休诧鹊桥仙， 
说甚缑山侣。 
便合齐眉八百年， 
个是真仙子。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            双头莲
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">触目庭台， 
当岁晚凋残， 
恁时方见。 
琼英细蕊， 
似美玉碾就， 
轻冰裁翦。 
暗想蜂蝶不知， 
有清香为援。 
深疑是， 
傅粉酡颜， 
何殊寿阳妆面。 
惟恐易落难留， 
仗何人巧把， 
名词褒羡。 
狂风横雨， 
枉堕落、细蕊纷纷千片。 
异日结实成阴， 
托称殊非浅。 
调鼎鼐， 
试作和羹， 
佳名方显。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            古记·如梦令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">一枕厌厌春困。 
记得小梅风韵。 
何处最关情， 
嫩蕊初传芳信。 
堪恨。 
堪恨。 
谁傍横斜疏影。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            合宫歌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">太平时。 
宝殿垂衣治。 
驭左右贤俊， 
万国执玉助祭。 
凉秋九月霜华飞。 
感发纯孝， 
五室配上帝。 
紫汉入夜凝霁。 
房心下， 
泛华芝。 
大田栖粮， 
岁功成， 
农歌沸。 
复道躬拜， 
肃迎神嬉。 
漏声迟。 
玉磬响， 
递清吹。 
嘉荐升雕俎， 
柘桨屡酌几醉。 
云扶灵驾欻若归。 
天意留顾， 
万福如山委。 
便御丹阙， 
布为皇泽， 
与民熙熙。 
远观唐虞， 
未有如兹盛礼。 
愿常遇鸣銮， 
三岁亲祠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            品令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">雪花飞堕。 
有人报、江南意。 
博山炉畔， 
砚屏风里， 
铜盘寒水。 
赋得幽香， 
疏淡数枝相倚。 
绛肤黄蕊。 
另一种、高标致。 
笛中芳信， 
岭头春色， 
不传紫红。 
寂寞闲亭， 
月下夜阑影碎。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喜团圆
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">轻攒碎玉， 
玲珑竹外， 
脱去繁华。 
尤殢东君， 
最先点破， 
压倒群花。 
瘦影生香， 
黄昏月馆， 
清浅溪沙。 
仙标淡伫， 
偏宜么凤， 
肯带栖鸦。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喜迁莺
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">生贤时协。 
正炎官直午， 
日周三浃。 
门左垂弧， 
眉间喜色， 
尽道降神嵩岳。 
百里葱葱和气， 
总向蓝田会合。 
称庆旦， 
见吏民鼓舞， 
欢声和洽。 
玉叶。 
斟劝处， 
一饮流霞， 
红艳生双颊。 
钜竹槐松吟哦乐， 
指日荣膺异渥。 
皇上渴思经济， 
环召为霖作楫。 
快人望， 
愿长生， 
须与绛人同甲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            声声慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">梅黄金重， 
雨细丝轻， 
园林雾烟如织。 
殿阁风微， 
帘外燕喧莺寂。 
池塘彩鸳戏水， 
雾荷翻、千点珠滴。 
闲昼永， 
称潇湘竿叟， 
烂柯仙客。 
日午槐阴低转， 
茶瓯罢、清风顿生双腋。 
碾玉盘深， 
朱李静沈寒碧。 
朋侪闲歌白雪， 
卸巾纱、樽俎狼藉。 
有皓月、照黄昏， 
眠又未得。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            壶中天·念奴娇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">清凉天气， 
正中秋过後， 
恰才七日。 
岳降生申逢令旦， 
听得欢声洋溢。 
戏彩堂前， 
两行珠翠， 
酒劝杯浮碧。 
祝君遐算， 
寿星长对南极。 
仰羡性地宽闲， 
平生酷爱， 
占断倾城色。 
好展少年攀桂手， 
同作蟾宫□客。 
料想嫦娥， 
一枝留待， 
已得真消息。 
馨香满袖， 
凤楼人尽怜惜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            夏云峰
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">琼结苞， 
酥凝蕊， 
粉心轻点胭脂。 
疑是素娥妆罢， 
玉翠低垂。 
化工深意， 
巧付与、别个标仪。 
怎奈向， 
风寒景里， 
独是开时。 
缘何不与春期。 
此花又、岂肯争竟芳菲。 
疑雨恨烟， 
忍见岭畔江湄。 
冷烟幽艳， 
曾不许、霜雪相欺。 
只恐向， 
笛声怨处， 
吹落残枝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            夏日宴黉堂·夏日燕黉堂
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">日初长。 
正园林换叶， 
瓜李飘香。 
帘外雨过， 
送一霎微凉。 
萍芜迳， 
曲凝珠颗， 
衬汀沙、细簇蜂房。 
被晚风轻颭， 
圆荷翻水， 
泼觉鸳鸯。 
此景最难忘。 
趁芳樽泛蚁， 
筠簟铺湘。 
兰舟棹稳， 
倚何处垂杨。 
岂能文字成狂饮， 
更红裙、闲也何妨。 
任醉归明月， 
虾须帘筛， 
几线馀霜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            多丽
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">近中秋， 
迥然玉宇澄鲜。 
更尧蓂、十有一叶， 
向人特敷妍。 
喜名家、世行阴德， 
有馀庆、门拥祥烟。 
梦协熊罴， 
间生鸑鷟， 
妙年攀桂振青毡。 
横飞上， 
金闺粉署， 
小试佐临川。 
翩然返， 
一身似叶， 
琳馆清闲。 
记榜下、曩尝附骥， 
浪萍还有夤缘。 
曳长裾、不辞还道， 
接漫刺、复面同年。 
邂逅佳辰， 
铺排雅席， 
金炉香袅欲何言。 
愿趣诏、入扶宗社， 
浩气愈纯全。 
长年少， 
龟龄共永， 
鹤算同坚。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            夜游宫
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">因被吾皇手诏。 
把天下、寺来改了。 
大觉金仙也不小。 
德士道。 
却我甚头脑。 
道袍须索要。 
冠儿戴、恁且休笑。 
最是一种祥瑞好。 
古来少。 
葫芦上面生芝草。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            大圣乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">千朵奇峰， 
半轩微雨， 
晓来初过。 
渐燕子、引教雏飞， 
菡萏暗薰芳草， 
池面凉多。 
浅斟琼卮浮绿蚁， 
展湘簟双纹生细波。 
轻纨举， 
动团圆素月， 
仙桂婆娑。 
临风对月恣乐， 
便好把千金邀艳娥。 
幸太平无事， 
击壤鼓腹， 
携酒高歌。 
富贵安居， 
功名天赋， 
争奈皆由时命呵。 
休眉锁。 
问朱颜去了， 
还更来麽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            天下乐令·减字木兰花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">寿星明久。 
寿曲高歌沉醉後。 
寿烛荧煌。 
手把金炉， 
燃一寿香。 
满斟寿酒。 
我意殷勤来祝寿。 
问寿如何。 
寿比南山福更多。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            太常引
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">行云踪迹杳无期。 
梅梢上、又春归。 
不道久别离。 
这一度、清香为谁。 
多情嘱付， 
庾楼羌管， 
凭仗且休吹。 
留取两三枝。 
待和泪、封将寄伊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            太平年慢·太平年
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">皇州春满群芳丽。 
散异香旖旎。 
鳌宫开宴赏佳致。 
举笙歌鼎沸。 
永日迟迟和风媚。 
柳色烟凝翠。 
唯恐日西坠。 
且乐欢醉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            失调名一九五句
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">暗把归期数。 
□□□□□金缕。 
探听春来处。 
百紫千红开遍了。 
宝鸭香凝袖。 
碧玉堂前金粟斗。 
便是监商孟客儿。 
便直饶、铁作心肠， 
也须是泪滴。 
别是一般春色好。 
别有暗愁深意。 
不如柳絮， 
穿帘透幕， 
飞到伊行。 
才向兰汤浴罢， 
娇羞簪云髻， 
正雅称鸳鸯会。 
彩缕旛儿花枝小。 
凤钗上、轻轻斜袅。 
插黄花、对尊前， 
且看茱萸好。 
蟾辉兔影十分满。 
愁烟恨粉。 
愁厌厌、脉脉上心谁消遣。 
春光悭涩， 
风颠雨恶， 
未放晴天气。 
春来长是病厌厌。 
春色恼人眠不得。 
从前浪荡休整理。 
钉赤口、防猜忌。 
而今魔难管全无， 
一似粽儿黏腻。 
蹙损两眉峰。 
寸心如铁不关愁。 
待醉里小王， 
书写副、神荼郁垒。 
但入新年， 
愿百事、皆如意。 
淡红衫， 
缕金裙。 
灯火楼高， 
移下一天星斗。 
灯球儿小， 
闹蛾儿颤。 
又何须头面。 
登楼欲认经由处， 
无奈云山遮望眼。 
等得秋风满院吹。 
又争如、毒热时。 
被唧唧啾啾， 
不教人来梦里， 
望前程也、促织儿。 
帝里元宵风光好， 
胜仙岛蓬莱。 
玉动飞尘， 
车喝绣毂， 
月照楼台。 
三官此夕欢谐。 
金莲万盏， 
撒向天街。 
讶鼓通宵， 
花灯竟起， 
五夜齐开。 
叠假山、得保义。 
幞头上、带著百般村气。 
做模样、偏得人憎， 
又识甚条例。 
今日伏惟安置。 
官诰又来索气。 
不如更叠个盆山， 
卖八文十二。 
蝶意蜂情， 
恣还飘逸。 
东君去後花无主。 
东南妩媚， 
雌了男儿。 
独倚阑干十二。 
杜鹃声劝不如归。 
……蹙损远山眉。 
断肠屈曲屏山。 
恩爱顿成离别恨。 
芳草绿如茵， 
与蓝袍、草争翠色。 
凤楼帘卷鳌山对。 
高文虎， 
称伶俐。 
万苦千辛， 
作个放生亭记。 
後头没一句说著朝廷， 
尽把师ヂ归美。 
这老子忒无廉耻。 
不知润笔能几。 
夏王说不是商王， 
只怕伏生是你。 
更作句桃符。 
光生里閈， 
荣破天荒。 
海棠花谢清明後。 
海棠著雨透胭脂。 
汉宫梳罢女真妆， 
望金仙、朝朝暮暮。 
好容仪、取次梳妆。 
何时一尊酒， 
重与细论文。 
和尚性好耍。 
贪恋一枝花。 
见说醉归明月夜。 
滋味难禁价。 
金帛宁论价。 
毒手遭他下。 
料想从今难更也。 
空惹傍人话。 
恨江南塞北， 
鱼沈雁杳， 
空肠断、书难寄。 
湖腻烟光， 
柳垂新绿。 
花底倾杯， 
花影娇随人醉。 
花开时节连风雨。 
花有重开月再圆。 
华宫瑶馆游毕。 
却返绛节、回鸾翼。 
荷殷勤、三斝香醪， 
供养我、上真仙客。 
赤霭浮空， 
祥云远布， 
是我来时节。 
且频修， 
同泛舸、上云秋碧。 
黄叶无风自落， 
彩云不雨空归。 
敧枕无眠又无寐。 
角黍厅前， 
祭天神、妆成异果。 
解下痴条。 
金猊香冷。 
金铺翠、蛾毛巧。 
是工夫不少。 
闹蛾儿拣了蜂儿卖， 
卖雪柳、宫梅好。 
金吾不禁元宵， 
漏声更莫催晓。 
尽啜情一饱， 
泪珠弹子重搵， 
背人睡也。 
酒入柔肠似泪流。 
卷上珠帘光。 
君是园中杨柳， 
能得几时青。 
趁金明、春光尚好， 
尊酒赏闲情。 
他年归去， 
强山阴处， 
一枕晓霞清。 
恐将脂粉均妆面， 
羞被狂毫抹污来。 
恐伊不信是龙头， 
和书寄与三题草。 
况今宵好景， 
金吾不禁， 
玉漏休催。 
来春高步过南宫， 
更答取龙头策。 
郎马频嘶竟不来。 
泪珠弹了。 
离情愁思， 
尽分付、眉头眼底。 
料如今， 
甘心海角天涯。 
柳丝柔无力。 
柳丝只解风前舞。 
诮系惹、那人不住。 
六论不知出处。 
写得乌梅几字。 
圣恩广大如天， 
也赐束帛归去。 
炉香如雾斗帐深。 
绿草茸茸媚柳芳。 
落花点点绣苍苔。 
落花狼藉无行处。 
满地榆钱， 
算来难买住春归。 
满庭箫鼓簇飞球。 
丝竿红网总台头。 
妙手庖人， 
搓得细如麻线。 
面儿白、心下黑， 
身长行短。 
蓦地下来後， 
吓出一身冷汗。 
这一场欢会， 
早危如累卵。 
便做羊肉燥子， 
勃推飣碗。 
终不似、引盘美满。 
舞万遍。 
无心看。 
愁听弦管。 
收盘盏。 
寸肠暗断。 
明年此□， 
□知谁健， 
且尽黄花酒。 
莫怪沈腰易瘦。 
那得工夫送。 
奈愁又、愁无避处， 
愁随一线□长。 
南楼人未起。 
爆竹声闻， 
应在笙歌里。 
嫩草
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            奉礼歌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">吾皇端立太平基。 
奉祀肃雍、格神祈。 
抚御耦， 
降嘉种何辞。 
手览洪縻。 
命太史视日， 
祗告前期。 
验穹象， 
天田入望更光辉。 
掌礼陈仪。 
搜钜典， 
迎春令， 
颁宣温诏遍九围。 
人尽熙熙。 
仰明时。 
俨垂衣。 
佳气氤氲表庞禧。 
丰年屡， 
大田生异粟， 
含滋吐秀， 
九种传图， 
尽来丹阙， 
瑞应昌时。 
享运正当摄提。 
伫见咏京坻。 
躬稼穑， 
重耘耔。 
盛礼兴行先百姓， 
崇本业， 
忧勤如禹稷， 
播在声诗。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            女冠子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">同云密布。 
撒梨花、柳絮飞舞。 
楼台诮似玉。 
向红炉暖阁院宇。 
深庭广排筵会， 
听笙歌犹未彻， 
渐觉轻寒， 
透帘穿户。 
乱飘僧舍， 
密洒歌楼， 
酒帘如故。 
想樵人、山径迷踪路。 
料渔人、收纶罢钓归南浦。 
路无伴侣。 
见孤村寂寞， 
招颭酒旗斜处。 
南轩孤雁过， 
呖呖声声， 
又无书度。 
见腊梅、枝上嫩蕊， 
两两三三微吐。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            好事近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">小院看酴醿， 
正是盛开时节。 
莫惜大家沈醉， 
有春醅初泼。 
花前月下细看来， 
无物比清绝。 
若问此花何似， 
似一堆香雪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            如意令·如梦令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">炎暑尚馀八日。 
火老金柔时节。 
闻道间生贤， 
储秀降神崧极。 
无敌。 
无敌。 
当代人伦准的。 
射策当为第一。 
高跃龙门三级。 
荣著绿袍新， 
帝渥必加宠锡。 
良弼。 
良弼。 
真个国家柱石。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            如梦令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">试问春归何处。 
红入小桃花树。 
同访古章台， 
把盏重听金缕。 
休去。 
休去。 
应被好山留住。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            娇木笪·木笪
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">酒入愁肠， 
谁信道、都做泪珠儿滴。 
又怎知道恁他忆。 
再相逢、瘦了才信得。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            婆罗门·婆罗门引
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">江南地暖， 
数枝先得岭头春。 
分付似、翦玉裁冰。 
素质偏怜匀澹， 
羞杀寿阳人。 
算多情留意， 
偏在东君。 
暗香旋生。 
对澹月与黄昏。 
寂寞谁家院宇， 
斜掩重门。 
墙头半开， 
却望雕鞍无故人。 
断肠处、容易飘零。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            孤鸾
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">天然标格。 
是小萼堆红， 
芳姿凝白。 
淡伫新妆， 
浅点寿阳宫额。 
东君相留厚意， 
倩年年、与传消息。 
昨夜前村雪里， 
有一枝先折。 
念故人、何处水云隔。 
纵驿使相逢， 
难寄春色。 
试问丹青手， 
是怎生描得。 
晓来一番雨过， 
更那堪、数声羌笛。 
归去和羹未晚， 
劝行人休摘。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            安平乐·安平乐慢
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">开琼筵， 
庆佳辰。 
彩帟当中月华明。 
笙歌乐、如梦幻， 
望丹山彩凤， 
飞舞邃庭。 
遐艳异、寿杯同斟。 
抃舞讴歌浃欢声。 
方今永永太平。 
更衍多男， 
共集锦昌寿恩。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            定风波
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">痛饮形骸骑蹇驴。 
葛巾不整倩人扶。 
笑指桃源泥样醉。 
三睡。 
诗魔长是泣穷途。 
画手也知仙骨瘦。 
□□崑山玉水点银须。 
天地不能容此老。 
笑傲。 
一竿风月钓江湖。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            定风波慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">漏新春、消息前村， 
数枝楚梅轻绽。 
□雪艳精神， 
冰肤淡伫， 
姑射依稀见。 
冷香凝， 
金蕊浅。 
青女饶伊妒无限。 
堪羡。 
似寿阳妆阁， 
初匀粉面。 
纤条绿染。 
异群葩、不似和风扇。 
向深冬、免使游蜂舞蝶， 
撩拨春心乱。 
水亭边， 
山驿畔。 
立马行人暗肠断。 
吟恋。 
又忍随羌管， 
飘零千片。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宝鼎现
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">天高良月。 
瑞霭葱倩， 
绮霞粲浩。 
望宝阁、奎躔交绚， 
秀毓文星正佳节。 
九万里俱在下， 
礼乐三千剀切。 
扶兴运、魁星标瑞， 
曾补赭黄衮阙。 
盎盎一道棠阴芾， 
宜福星、临照南国。 
岁屡稔， 
月沉夜柝， 
父老欢谣齐喜溢。 
庆衮衮、罗庭前兰玉， 
好是香连夜月。 
十万户深深祝， 
愿此寿星南极。 
自是天上神仙， 
宽宸顾、实劳耆德。 
辄使星入觐， 
又报日边消息。 
天为遣、梅花催雪。 
惟有春知得。 
要待列、金鼎和羹， 
两两台星齐色。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宴桃源·如梦令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">落日霞消一缕。 
素月棱棱微吐。 
何处夜归人， 
呕嗄几声柔橹。 
归去。 
归去。 
家在烟波深处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            寻梅
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">幽香浅浅湿未透。 
认雪底、思来始有。 
翦裁尚觉琼瑶皱。 
苦寒中、越恁骨清肌瘦。 
东风气象园林旧。 
又去年、而今时候。 
急宜小摘当尊酒。 
选一枝、且付玉人纤手。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            导引八三首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">宝图全盛， 
端拱信巍巍。 
声教暨华夷。 
辰髦尽入英雄彀， 
齐筑太平基。 
仙舆前指玉霄归。 
夹道九鸾飞。 
真宫秘殿严崇奉， 
圣治永无为。 
宝图熙盛， 
登格圣功全。 
瑞命集灵篇。 
钦修祀典成明察， 
道祖降云軿。 
赖乡真馆宅真仙。 
朝谒帝心虔。 
尊崇教父膺鸿福， 
绵互万斯年。 
犹龙胜境， 
真宇俨灵姿。 
肃谒展皇仪。 
宝符先路嘉祥应， 
云物焕金枝。 
纷纭紫节间黄麾。 
藻卫极葳蕤。 
高穹报贶延休祉， 
仁寿协昌期。 
剗除霸轨， 
穆穆照皇明。 
大统一寰瀛。 
穷湖绝塞人安业， 
武库遂销兵。 
仙游昔日上三清。 
极望紫云平。 
珠宫宝坐严崇奉， 
圣祚永绥宁。 
长乐晚彩戏莱衣。 
奄忽梦报仙期。 
帝乡渺渺乘鸾去， 
啼红嫔御不胜悲。 
苍梧烟水杳难追。 
肠断处、过江时。 
银涛千万叠， 
不知何处是瑶池。 
乘云英圣， 
千载仰皇灵。 
垂法蔼朝经。 
禹金熔范肖仪刑。 
日角焕珠庭。 
琳宫翠殿凤文屏。 
迎奉庆安宁。 
孝思瞻谒荐惟馨。 
诚悫贯青冥。 
春融日暖， 
四野瑞烟浮。 
柳菀更桑柔。 
土膏脉起条风扇， 
宿雪润田畴。 
金根毂转如雷动， 
羽卫拥貌貅。 
扶携老稚康衢满， 
延跂望凝旒。 
斗移星转， 
一气又环周。 
六府要时修。 
务农重谷人胥劝， 
耕籍礼殊尤。 
坛壝岳峙文明地， 
黛耜驾青牛。 
雍容南亩三推了， 
玉趾更迟留。 
帝皇盛烈， 
教孝谨民常。 
严父位明堂。 
管丝金石含天韵， 
笾豆荐芬芳。 
肃然音响灵来下， 
容与动祥光。 
四方内外交欣喜， 
饮福万年觞。 
鼎湖龙去， 
仙仗隔蓬莱。 
辇路已苍苔。 
汉家原庙临清渭， 
远泣玉衣来。 
凤箫鸾扇共徘徊。 
帐殿倚云开。 
春风不向天袍动， 
空绕翠舆回。 
鼎湖龙远， 
九祭毕嘉觞。 
遥望白云乡。 
箫笳凄咽离天阙， 
千仗俨成行。 
圣神昭穆盛重光。 
宝室万年藏。 
皇心追慕思无极， 
孝飨奉烝尝。 
返虞长乐， 
犹是忆宾天。 
何事驾仙軿。 
箫笳仪卫辞宫阙， 
移仗入云烟。 
於皇清庙敞华筵。 
昭穆谨承先。 
千秋长奉烝尝孝， 
永享中兴年。 
凤箫声断， 
缥缈溯丹邱。 
犹是忆河洲。 
荧煌宝册来天上， 
何处访仙游。 
葱葱郁郁瑞光浮。 
嘉酌侑芳羞。 
雕舆绣幰归新庙， 
百世与千秋。 
躬朝太室， 
列圣大功宣。 
彩仗耀甘泉。 
秘文升辂空歌发， 
一路覆祥烟。 
珠旒荐献极精虔。 
列侍俨貂蝉。 
穰穰降福均寰宇， 
垂拱万斯年。 
龟书畀姒， 
历数在皇躬。 
揖逊仰高风。 
鼎湖龙去遗弓堕， 
冠剑锁深宫。 
涂山齐德翊成功。 
仙魄蚤宾空。 
珍台闲馆栖神地， 
献飨永无穷。 
皇家多庆， 
亲寿与天长。 
德业播辉光。 
焜煌宝册来清禁， 
玉篆映金相。 
庭闱尊奉会明昌。 
佳气溢康庄。 
洪禧申辑名增衍， 
亿载颂无疆。 
皇家盛事， 
三殿庆重重。 
圣主极推崇。 
瑶编宝列相辉映， 
归美意何穷。 
钧韶九奏度春风。 
彩仗焕仪容。 
欢声和气弥寰宇， 
皇寿与天同。 
皇穹锡瑞， 
帝业愈蕃昌。 
会万玉来王。 
名山珍馆神游接， 
实信降云房。 
卜兹显位严坛墠， 
奕奕睹辉光。 
精衷昭格灵心答， 
天历保无疆。 
皇家立极， 
炎德赫中区。 
执契应萝图。 
文章焕烂垂星斗， 
威略定方隅。 
丹扉翠巘锡灵符。 
瑞物纪神输。 
紫坛大报陈昭配， 
福庆降清都。 
笳鼓发、云惨寒空。 
丹旐去、卷悲风。 
忧勤六载亲几务， 
有巍巍、圣德仁功。 
褰裳尊处大安宫。 
荆鼎就、遽遗弓。 
仙游攀不及， 
臣民号恸诉苍穹。 
驾斑龙。 
忽催金母转仙仗、去瑶宫。 
绛阙深沈杳无踪。 
渐尘空。 
丝网琼林， 
花似怨东风。 
垂清露啼红。 
犹想旧春中。 
献万寿、宝船空。 
金殿晚、愁结坤宁。 
天下母、忽仙升。 
云山浩浩归何处， 
但闻空际彩鸾声。 
紫箫断後无踪迹， 
烟霭霭， 
夜澄澄。 
晓梦到瑶城。 
当时花木正冥冥。 
金殿晚， 
注目望宫车。 
忽听受遗书。 
白云缥缈帝乡去， 
抱弓空慕龙湖。 
瑶津风物胜蓬壶。 
春色至、望雕舆。 
花飞人寂寂， 
凄凉一梦清都。 
九清三境， 
飙驭杳难追。 
功烈并巍巍。 
洛都不及西巡到， 
犹识睟容归。 
三条驰道隐金槌。 
仙仗共逶迤。 
珠宫绀宇申严奉， 
亿载固皇基。 
九清云杳， 
飚驭邈难追。 
功化盛当时。 
保扶仁圣成嘉靖， 
彤管载音徵。 
天都左界抗华榱。 
仙仗下逶迤。 
宝楹黼帐承神贶， 
万寿永无期。 
九霄仙驭， 
四纪乐西清。 
游衍遍黄庭。 
云軿万里归真室， 
上应泰阶平。 
金舆玉像下瑶京。 
彩仗拥霓旌。 
天人感会千年运， 
福祚永昌明。 
九虞初毕， 
黼座掩瑶觞。 
羽卫盛煌煌。 
数声清跸来天上， 
想像赭袍光。 
新成清庙勗云堂。 
孝飨奉蒸尝。 
子孙千载承丕绪， 
景福介无疆。 
坤仪厚载， 
遗德满寰中。 
归御广寒宫。 
玉容如在飚舆远， 
长乐起悲风。 
霓旌绛节下层空。 
云阙晓瞳曨。 
真游千载安原庙， 
圣孝与天通。 
来嫔初载， 
令德冠层城。 
柔范蔼徽声。 
熊罴梦应芳兰郁， 
佳气拥雕楹。 
珠宫缥缈泛蓬瀛。 
脱屣世缘轻。 
空馀宝册光琼玖， 
千古仰鸿名。 
龙驰驾， 
玉辂俨宸威。 
天仗下端闱。 
华旌翠羽笼黄道， 
赫奕照晨晖。 
大哉仁孝逾尧舜， 
圭瓒罄虔祈。 
神灵肸蚃来歆答， 
万寿保纯禧。 
龙舆春晚， 
晓日转三川。 
鼓吹惨寒烟。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            寿延长中腔令·寿延长
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">彤云映彩色相映， 
御座中、天簇簪缨。 
万花铺锦满高庭。 
庆敞需宴欢声。 
千龄启统乐功成。 
同意贺、元珪丰擎。 
宝觞频举侠群英。 
万万载、乐升平。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            寿延长破字令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">青春玉殿和风细。 
奏箫韶络绎。 
瑞绕行云飘飘曳。 
泛金尊、流霞艳溢。 
瑞日晖晖临丹扆。 
广布慈德宸遐迩。 
愿听歌声舞缀。 
万万年、仰瞻宴启。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            寿星明·沁园春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">玉露迎寒， 
金风荐冷， 
正兰桂香。 
觉秋光过半， 
日临三九， 
葱葱佳气， 
蔼蔼琴堂。 
见说当年， 
申生谷旦， 
梦叶长庚天降祥。 
文章伯， 
英声早著， 
腾踏飞黄。 
双凫暂驻东阳。 
已种得春阴千种棠。 
有无边风月， 
几多事业， 
安排青琐， 
入与平章。 
百里民歌， 
一樽春酒， 
争劝殷勤称寿觞。 
愿此去， 
龟龄难老， 
长侍君王。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            尉迟杯
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">岁云暮。 
叹光阴苒苒能几许。 
江梅尚怯馀寒， 
长安信音犹阻。 
春风无据。 
凭阑久， 
欲去还凝伫。 
忆溪边月下徘徊， 
暗香疏影庭户。 
朝来冻解霜消， 
南枝上， 
香英数点微露。 
把酒看花， 
无言有泪， 
还是那时情绪。 
花依旧、晨妆何处。 
谩赢得、花前愁千缕。 
尽高楼、画角频吹， 
任教纷纷飞絮。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            小品
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">戴花殢酒， 
酒泛金樽， 
花枝满帽。 
笑歌醉拍手， 
戴花殢酒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            小木兰花·木兰花
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">日逢三九。 
相对梅花倾寿酒。 
次第回春。 
甲子从头又一新。 
敬翻一曲。 
付与歌儿勤为祝。 
为问仙翁。 
今岁蟠桃几度红。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            小重山
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">络纬声残织翠丝。 
金风剪不断、雁来时。 
梦回缄泪寄征衣。 
寒到早， 
应怪寄衣迟。 
心事有谁知。 
黄昏常立尽、暗萤飞。 
秋来无处不生悲。 
情脉脉， 
月转辘轳西。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            少年游
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">上苑莺调舌。 
暖日融融媚节。 
秦晋新婚， 
人间天上真奇绝。 
傅粉烟霄， 
倾国神仙列。 
彼此和鸣， 
凤楼一处明月。 
歌喉佳宴设。 
鸳帐炉香对爇。 
合卺杯深， 
少年相睹欢情切。 
罗带盘金缕， 
好把同心结。 
终取山河， 
誓为夫妇欢悦。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            尾犯
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">轻风淅淅， 
正园林萧索， 
未回暖律。 
岭头昨夜， 
寒梅初发， 
一枝消息。 
香苞渐拆。 
天不许、雪霜欺得。 
望东吴， 
驿使西来， 
为谁折赠春色。 
玉莹冰清容质。 
迥不同、群花品格。 
如晓妆匀罢， 
寿阳香脸， 
徐妃粉额。 
好把琼英摘。 
频醉赏、舞筵歌席。 
休待听， 
呜咽临风， 
数声月下羌笛。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            庆千秋
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">点检尧蓂， 
自元宵过了， 
两荚初飞。 
葱葱郁郁佳气， 
喜溢庭闱。 
惟知降、月里姮娥， 
欣对良时。 
但见婺星腾瑞彩， 
年年辉映南箕。 
好是庭阶兰玉， 
伴一枝丹桂， 
戏舞莱衣。 
椒觞迭将捧献， 
歌曲吟诗。 
如王母、款对群仙， 
同宴瑶池。 
萱草茂长春不老， 
百千祝寿无期。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            庆春泽
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">晓风严， 
正萧然兔园， 
薄雾微罩。 
梅渐弄白， 
耸危苞、匀胜胭脂， 
半点琼瑰小。 
望江南、信息何杳。 
纵寿阳妍姿， 
学就新妆， 
暗香须少。 
幽艳满寒梢， 
更游蜂舞蝶， 
浑无飞绕。 
天赋品格， 
借东皇施巧。 
孤根占得春前俊， 
笑雪霜、谩欺容貌。 
况此花高强， 
终待和羹， 
肯饶芳草。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            庆清朝
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">北陆严凝， 
东郊料峭， 
化工争付归期。 
前村夜来雪里， 
先见纤枝。 
想像靓妆淡伫， 
钗头翡翠茧蛾儿。 
冰壶莹， 
坐间静对， 
姑射仙姿。 
潇洒处， 
非艳冶最奇。 
是名赋、处士新诗。 
尊前坐曲， 
忍听羌管频吹。 
试问占先众卉， 
微笑不奈苦寒欺。 
何须问， 
定应未羡， 
桃李芳菲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            庆灵椿·摊破南乡子
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">瑞溪庭， 
满闺秋色好， 
帘幕低垂。 
一床簪笏人间盛， 
沉檀影里， 
笙歌沸处， 
齐捧瑶卮。 
习礼复明诗。 
胡氏清畏人知。 
寿堂已庆灵椿老， 
年年岁岁， 
重添嫩叶， 
频长繁枝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            庆金枝
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">新春入旧年， 
绽梅萼、一枝先。 
陇头人待信音传。 
算楚岸、未香残。 
小枕风雪凭栏干。 
下帘幕、护轻寒。 
年华永占入芳筵。 
付尊前、渐成欢。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            庆金枝令·庆金枝
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">莫惜金缕衣。 
劝君惜、少年时。 
花开堪折直须折， 
莫待折空枝。 
一朝杜宇才鸣後， 
便从此、歇芳菲。 
有花有酒且开眉。 
莫待满头丝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            应天长
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">萱堂积庆， 
桂苑流芳， 
于门瑞蔼佳气。 
正属仲秋弥月， 
称觞对此际。 
西王母、来人世。 
拥佩从、尽皆珠翠。 
彩庭下， 
争看蓝袍， 
衬斑斓戏。 
富贵有谁同， 
四德躬全， 
五福由来备。 
况善断机迁教， 
轲亲实无异。 
看看仕无淹滞。 
即召入、佐君经济。 
愿延寿， 
鸾轴金花， 
年年加赐。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            归朝欢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">才鼓虞弦薰早入。 
昴日三分今恰一。 
清和时节天气佳， 
绿树莺簧巧调律。 
祥云舒好色。 
瑞气珑葱满籝室。 
又争知、长庚叶梦， 
太白生今夕。 
快上星辰听履舃。 
州县劳人空役役。 
暂辞朱皂养冲和， 
绿野堂延蓬岛客。 
华筵倾玉液。 
难老细听歌永锡。 
寿何其， 
松椿不数， 
自可齐箕翼。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            归田乐
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">水绕溪桥绿。 
泛苹汀、步迷花曲。 
衣巾散馀馥。 
种竹更洗竹。 
咏竹题竹。 
日暮无人伴幽独。 
光阴双转毂。 
可惜许、等闲愁万斛。 
世间种种， 
只是荣和辱。 
念足又愿足。 
意足心足。 
忘了眉头怎生蹙。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            归自谣
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">愁冉冉。 
目送书空鸿数点。 
落霞风剪江分染。 
胜处屏云犹未掩。 
羞娥敛。 
红潮怕上春风脸。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            御街行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">时康三载升平世。 
恭谢三朝礼。 
群臣禁卫带花回， 
龊巷儿郎精锐。 
战袍新样团雕拥， 
重隘围子队。 
绣衣花帽挨排砌。 
锦仗天街里。 
有如仙队玉京来， 
妙乐钧天盈耳。 
都民观望时， 
果是消灾灭罪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            御阶行·御街行
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">平生有个风流愿。 
愿长与梅为伴。 
问伊因甚破寒来， 
只恐百花先绽。 
比兰比麝， 
比酥比玉， 
休恁闲撩乱。 
瑶台月下分明见。 
依旧残妆浅。 
不知分得几多香， 
一片清如一片。 
直须遮断， 
恐人眼毒， 
不解轻轻看。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忆人人·鹊桥仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">密传春信。 
微妆晓景， 
淡伫香苞欲绽。 
临风虽未吐芳心， 
奈暗露、盈盈粉面。 
何人月下， 
一声长笛， 
即是飞英凌乱。 
凭阑无惜赏芳姿， 
更莫待、倾筐已满。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忆吹箫慢·凤凰台上忆吹箫
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">血洒霜罗， 
泪薄艳锦， 
伊方教我成行。 
渐望断、斜桥暮柳， 
曲水归云。 
月暗风高露冷， 
独自才抵孤城。 
江南远， 
今夜就中， 
愁损行人。 
愁人。 
旧香遗粉， 
空淡淡馀暖， 
隐隐残痕。 
到这里、思量是我， 
忒无情。 
水更无情侣我， 
催画航、一日三程。 
休烦恼， 
相见定约新春。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忆王孙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">杨柳风前旗鼓闹。 
正陌上、闲花芳草。 
忍将愁眼覰芳菲， 
人未老。 
春先老。 
长安比日知多少。 
日易见、长安难到。 
无情苕水不西流， 
渐迤逦、仙舟小。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忆秦娥
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">花蹊侧。 
秦楼夜访金钗客。 
金钗客。 
江梅风韵， 
野棠颜色。 
尊前醉倒君休惜。 
不成去後空相忆。 
空相忆。 
山长水远， 
几时来得。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            念奴娇十一首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">池塘风暖， 
算流觞盛集， 
恰迟旬日。 
晓听儿童传好语， 
瑞气华堂充溢。 
天产英雄， 
封侯骨相， 
才气千人敌。 
暂游尘世， 
妙名已上仙籍。 
争羡金紫盈门， 
灵椿正茂， 
荣庆谁能及。 
会展龙韬并豹略， 
重把山河开辟。 
鼻祖汾阳， 
佐唐勋业， 
管取今犹昔。 
旬垂彝鼎， 
寿龄更比箕翼。 
垂弧纪节， 
正尧天日永， 
蓂飞双绿。 
岳渎锺灵来瑞世， 
孕出精神冰玉。 
九曲溪山， 
一船烟雨， 
物外谁拘束。 
钓头香饵， 
只愁牵动周卜。 
好是红藕池边， 
双房毓秀， 
瑞霭浮崑轴。 
记得君家流庆远， 
几见祥开陆续。 
来岁花时， 
西湖十里， 
叶映恩袍绿。 
竹林小阮， 
不妨傍借馀馥。 
今年秋早， 
似常年、人世光阴如电。 
君看老仙风度别， 
绿发芳瞳长健。 
细数平生， 
三千功行， 
一一修持遍。 
通明殿上， 
钧天张乐高燕。 
应似六一先生， 
神清之洞， 
万仞苍苔藓。 
少待中原开霁了， 
一片闲云舒卷。 
姹女炼成， 
婴儿养就， 
坐阅蓬莱浅。 
青霄笙鹤， 
也应回顾鸡犬。 
兰枯蕙死， 
向竹斋深处， 
谁传消息。 
霜雪丛中浑似个， 
缥缈吴人标格。 
绛萼微深， 
琼苞不露， 
自与尘凡隔。 
黄昏遥见， 
一枝烟淡笼白。 
曾记雾阁云窗， 
轻飞香篆， 
佳句应难得。 
道韫能文， 
终未胜、潇洒风流姿质。 
待到春来， 
满城桃李， 
相并无颜色。 
殷勤祝付， 
画楼休品长笛。 
绿云霁雨， 
倚晴空千尺， 
长江澄縠。 
十里薰低、绣幕四叶， 
其馀华屋。 
怪得清都， 
奔云拥鹤， 
环佩声相续。 
朝来无是， 
有人初降仙箓。 
且与小试民曹， 
梅花岭外， 
雪片三冬足。 
眼底承家人物在， 
楚楚珪璋兰玉。 
雾阁云窗， 
翠眉红颊， 
解唱长生曲。 
壶中难老， 
定应两鬓长绿。 
沁园秋早。 
对亭台冷落， 
荒凉池沼。 
西帝晨游无异胜， 
都把仙花开了。 
金粟玲珑， 
鹅黄娇嫩， 
不管霜风悄。 
清香入梦， 
梦魂惟怕天晓。 
乘兴折取一枝， 
满身兰麝， 
不减蟾宫好。 
赠与佳人， 
因笑道、休学姮娥空老。 
待约明朝， 
金英满地， 
莫遣儿童扫。 
相将花上， 
醉眠尤胜芳草。 
素娥不老， 
才胜赏中秋、无边月色。 
又报仙翁来桂苑， 
连庆生申佳节。 
玉宇无尘， 
金茎有露， 
对景成三绝。 
重阳近也， 
黄花香入瑶席。 
尽说湖海元龙， 
裕民堂上， 
几度吟梅雪。 
满眼阴阴甘棠树， 
消得寿同南极。 
八桂难留， 
九芝促觐， 
早露真消息。 
星辰听履， 
好看明岁今日。 
岁华渐杪， 
又还是春也， 
难禁愁寂。 
欲探疏梅， 
独自个、寻访山村水驿。 
路转溪斜， 
竹低墙短， 
应是瑶姬宅。 
玉蕤不动， 
月轮寒浸国色。 
回首故国风光， 
只因清好， 
重作江南客。 
堪笑广平， 
争解我、羁旅芳心脉脉。 
不借铅华， 
枝头雪霁， 
愈见香肌白。 
高楼且住， 
恁渠一弄羌笛。 
天工谬巧， 
恁平地、推出崚嶒岩壁。 
虎跃龙骧飞凤翥， 
疑道补天馀石。 
洞壑穿云， 
来今往古， 
知是谁开辟。 
千年兰若， 
林峦隐映金碧。 
我兴邱壑尤长， 
朅来此境， 
惯蹑登山屐。 
适意人生随处好， 
何必岘南阳峄。 
谢傅东山， 
裴公绿野， 
俯仰俱陈迹。 
何如轻举， 
廓寥云外横笛。 
先秋四日， 
正祥开弧矢， 
生申佳节。 
天上彩麟曾入梦， 
锺作人间英杰。 
袭庆盘坡， 
流芳星渚， 
家世绵簪绂。 
昨宵凝眺， 
老人星现天阙。 
鼎创庭馆连云， 
宴仙停棹， 
咫尺尘凡隔。 
好把蟠桃庭外种， 
坐看花开花结。 
秀长孙枝， 
辉联子舍， 
蟾桂行攀折。 
它年称寿， 
满堂朱紫罗列。 
雨肥红绽， 
把芳心轻吐， 
香喷清绝。 
日暮天寒， 
独自倚修竹， 
冰清玉洁。 
待得春来， 
百花若见， 
掩面应羞杀。 
当风抵雨， 
犯寒则怕吹霎。 
潇潇爱出墙东， 
途中遥望， 
已慰人心渴。 
斗压阑干， 
人面共花面， 
难分优劣。 
嚼蕊寻香， 
凌波微步， 
雪沁吴绫袜。 
玉纤折了， 
殢人须要斜插。 
以上宋无名氏作品《念奴娇》共11首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            怨王孙·忆王孙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">梦断漏悄。 
愁浓酒恼。 
宝枕生寒， 
翠屏向晓。 
门外谁扫残红。 
夜来风。 
玉箫声断人何处。 
春又去。 
忍把归期负。 
此情此恨此际， 
拟托行云。 
问东君。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            恋绣衾
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">元宵三五酒半醺。 
马蹄前、步步是春。 
闹市里、看灯去， 
喜金吾、不禁夜深。 
如今老大都休也， 
未黄昏、先闭上门。 
待月到、窗儿上， 
对梅花、如对故人。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            惜双双·惜分飞
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">冒雪披风开数点。 
万花厌、欺寒探暖。 
掩映闲庭院。 
月下疏影横斜， 
幽香远。 
命友开尊同宴玩。 
听丽质、歌声宛转。 
对景侧金盏。 
任他结实和羹， 
归仙馆。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            惜奴娇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">春早皇都冰泮。 
宫沼东风布轻暖。 
梅粉飘香， 
柳带弄色， 
瑞霭祥烟凝浅。 
正值元宵， 
行乐同民总无闲。 
肆情怀， 
何惜相邀， 
是处里容款。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            惜寒梅
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">看尽千花， 
爱寒梅暗与、雪期霜约。 
雅态香肌， 
迥有天然淡泊。 
五侯园囿姿游乐。 
凭阑处、重开绣幕。 
秦娥妆罢， 
遥相纵， 
艳过京洛。 
天涯再见素萼。 
似凝然向人， 
玉容寂寞。 
江上飘零， 
怎把芳心付托。 
那堪风雨夜来恶。 
便减动、一分瘦削。 
直须沉醉， 
尤香殢云， 
莫待改落。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            惜花春起早慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">向春来， 
睹林园， 
绣出满槛鲜萼。 
流莺海棠枝上弄舌， 
紫燕飞绕池阁。 
三眠细柳， 
垂万条、罗带柔弱。 
为思量， 
昨夜去看花， 
犹自斑驳。 
须拌尽日樽前， 
当媚景良辰， 
且恁欢谑。 
更阑夜深秉烛， 
对花酌、莫辜轻喏。 
邻鸡唱晓， 
惊觉来、连忙梳掠。 
向西园、惜群葩， 
恐怕狂风吹落。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            愁倚栏·春光好
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">冰肌玉骨精神。 
不风尘。 
昨夜窗前都折尽， 
忽疑君。 
清泪拂拂沾巾。 
谁相念、折赠芳春。 
羌管休吹别塞曲， 
有人听。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            感恩多令·山花子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">罗帐半垂门半开。 
残灯孤月照窗台。 
北斗渐移天欲曙、漏更催。 
携手劝君离别酒， 
泪和红粉滴金杯。 
呜咽问君今夜去、几时回。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            感皇恩
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">天水浴英姿， 
精神清彻。 
偏向蕤宾奈炎热。 
瑞蓂飘飘， 
却是生贤吉日。 
凌云志气， 
飘飘无敌。 
头角轩昂， 
作霖在即。 
谁识功名待时立， 
一朝腾踏， 
国赖维城力。 
庆萱堂齐寿， 
延千亿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            感皇恩令·感皇恩
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">和袖把金鞭， 
腰如束素。 
骑介驴儿过门去。 
禁街人静， 
一阵香风满路。 
凤鞋宫样小， 
弯弯露。 
蓦地被他， 
回眸一顾。 
便是令人断肠处。 
愿随鞭镫， 
又被名缰勒住。 
恨身不做个， 
闲男女。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            戛金钗
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">梅蕊破初寒， 
春来何太早。 
轻傅粉、向人先笑。 
比并年时较些少。 
愁底事， 
十分清瘦了。 
影静野塘空， 
香寒霜月晓。 
风韵减、酒醒花老。 
可杀多情要人道。 
疏竹外、一枝斜更好。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            扑蝴蝶
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">烟条雨叶， 
绿遍江南岸。 
思归倦客， 
寻芳来较晚。 
岫边红日初斜， 
陌上飞花正满。 
凄凉数声羌管。 
怨春短。 
玉人应在， 
明月楼中画眉懒。 
蛮笺锦字， 
多时鱼雁断。 
恨随去水东流， 
事与行云共远。 
罗衾旧香犹暖。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            扫地舞
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">酥点萼。 
玉碾萼。 
点时碾时香雪薄。 
才折得。 
春方弱。 
半掩朱扉， 
垂绣幕。 
怕吹落。 
拈一饷。 
嗅一饷。 
拈时嗅时宿酒忘。 
春争上。 
不忍放。 
待对菱花， 
斜插向。 
宝钗上。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            折丹桂
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">初秋两两留蓂荚。 
算恰是、生申佳节。 
祝君寿阅八千秋， 
岁岁对、长空皓月。 
威宣比部推刚决。 
气凛凛、秋霜争烈。 
滩头双鶒看飞来， 
便有诏、催归天阙。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            折红梅
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">忆笙歌筵上， 
匆匆见了， 
□□相别。 
红炉暖、画帘绣阁， 
曾共鬓边斜插。 
南枝向暖， 
北槛里、春风犹怯。 
也应别後， 
不减芳菲， 
念咫尺阑干， 
甚时重折。 
清风间发， 
如天与浓香， 
粉匀檀颊。 
纱窗影、故人凝处， 
冷落暮天残雪。 
一轩明月。 
怅望花争清切。 
便教尽放， 
都不思量， 
也须有， 
蓦然上心时节。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            抛球乐小抛球乐·抛球乐
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">两行花窍占风流。 
缕金罗带系抛球。 
玉纤高指红丝网， 
大家著意胜头筹。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            抛球乐折花令·抛球乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">翠幕华筵， 
相将正是多欢宴。 
举舞袖、回旋遍。 
罗绮簇宫商， 
共歌清羡。 
当琼浆泛泛满金尊， 
莫惜沉醉， 
莫惜沉醉， 
永日长游衍。 
愿乐嘉宾， 
嘉宾式燕。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            抛球乐水龙吟令·抛球乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">洞天景色常春， 
嫩红浅白开轻萼。 
琼筵镇起， 
金炉烟重， 
香凝锦幄。 
窈窕神仙， 
妙呈歌舞， 
攀花相约。 
彩云月转， 
朱丝网徐在， 
语笑抛球乐。 
绣袂风翻凤举， 
转星眸、柳腰柔弱。 
头筹得胜， 
欢声近地， 
光容约。 
满座佳宾， 
喜听仙乐， 
交传觥爵。 
龙吟欲罢， 
彩云摇曳， 
相将归去寥廓。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            拨棹子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">烟姿媚， 
冰容薄。 
芳蕖嫩、隐映新萍池阁。 
撷英人去後， 
清香微绽， 
透真珠帘幕。 
似无语含情垂彩佩， 
戏芳阴， 
渐许纤鲜相托。 
西风直须爱惜， 
看看浓艳， 
伴秋光零落。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            捣练子
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">心耿耿， 
泪双双。 
皓月清风冷透窗。 
人去秋来宫漏永， 
夜深无语对银缸。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            探春令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">绿杨枝上晓莺啼， 
报融和天气。 
被数声、吹入纱窗里。 
又惊起娇娥睡。 
绿云斜亸金钗堕。 
惹芳心如醉。 
为少年湿了， 
鲛绡帕上， 
都是相思泪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            摊破浣溪沙·山花子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">相恨相思一个人。 
柳眉桃脸自然春。 
别离情思， 
寂寞向谁论。 
映地残霞红照水， 
断魂芳草碧连云。 
水边楼上， 
回首倚黄昏。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            摸鱼儿
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">过湘皋、碧龙惊起， 
冰涎犹护髯影。 
春洲未有菱歌伴， 
独占暮烟千顷。 
呼短艇。 
试翦取纤条， 
玉溜青丝莹。 
尊前细认。 
试水面新荷， 
波心半掩， 
点点翠钿净。 
凄凉味， 
酪乳那堪比并。 
吴盐一箸秋冷。 
当时不为鲈鱼去， 
聊尔动渠归兴。 
还记省。 
是几度西风， 
几度吹愁醒。 
鸥昏鹭瞑。 
谩换得霜痕， 
萧萧两鬓， 
羞与共秋镜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            撷芳词
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">风摇荡， 
雨濛茸。 
翠条柔弱花头重。 
春衫窄。 
香肌湿。 
记得年时， 
共伊曾摘。 
都如梦。 
何曾共。 
可怜孤似钗头凤。 
关山隔。 
晚云碧。 
燕儿来也， 
又无消息。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            新水令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">冒风连骑出金城， 
闻孤猿韵切， 
怀念亲眷。 
为笑徐都尉， 
徒夸彩绘， 
写出盈盈娇面。 
振旅阗阗。 
讶睹阆苑神仙。 
越公深骤万马， 
侵凌转盼。 
感先锋， 
容放镜， 
收鸾鉴一半。 
归前阵， 
惨怛切， 
同陪元帅恣欢恋。 
二岁偶尔， 
将军沈醉连绵， 
私令婢捧菱花， 
都市寻遍。 
新官听说邀郎宴。 
因令赋悲欢。 
孰敢。 
做人甚难。 
梅妆复照， 
傅粉重见。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            早梅芳·喜迁莺
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">冰唯清， 
玉唯润。 
清润无风韵。 
此花风韵， 
自然清润传香粉。 
故应春意别， 
不使凡英恨。 
到春前腊後， 
长是寄芳信。 
此情闲， 
此意远。 
一点萦方寸。 
风亭水馆， 
解与行人破离恨。 
广寒宫未有， 
姑射仙曾认。 
向雪中月下， 
吟未尽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            早梅香
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">北帝收威， 
又探得早梅， 
漏春消息。 
粉蕊琼苞， 
拟将胭脂， 
轻染颜色。 
素质盈盈， 
终不许、雪霜欺得。 
奈化工、偏宜赋与， 
寿阳妆饰。 
独自逞冰姿， 
比夭桃繁杏， 
迥然殊别。 
为报山翁， 
逢此有花， 
樽前须攀折。 
醉赏吟恋， 
莫辜负、好天风月。 
恐笛声悲， 
纷纷便似， 
乱飞香雪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            春光好
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">看看腊尽春回。 
消息到、江南早梅。 
昨夜前村深雪里， 
一朵花开。 
盈盈玉蕊如裁。 
更风细、清香暗来。 
空使行人肠欲断， 
驻马裴回。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            春雪间早梅
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">梅将雪共春。 
彩艳灼灼不相因。 
逐吹霏霏能争密， 
排枝碎碎巧妆新。 
谁令香来满坐， 
独使净敛无尘。 
芳意饶呈瑞， 
寒光助照人。 
玲珑次第开已遍， 
点缀坐来频。 
那是俱怀疑似， 
须知造化， 
两各逼天真。 
荧煌清影初乱眼， 
浩荡逸气忽迷神。 
未许琼花并重， 
将从玉树相亲。 
先期迎献岁， 
更同歌酒占兹辰。 
六华蜡蒂相辉映， 
轻盈敢自珍。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            昼夜乐
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">一阳生後风光好。 
百花瘁， 
群木槁。 
南枝探暖欺寒， 
嘉卉争先占早。 
晓来风送清香杳。 
映园林、报春来到。 
素艳自超群， 
似姑射容貌。 
画堂开宴邀朋友， 
赏琼英， 
同欢笑。 
陇头寄信丁宁， 
楼上新妆斗巧。 
对景乘兴倾芳酒， 
ブ沈醉、玉山频倒。 
结实用和羹， 
是真奇国宝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            昼锦堂
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">雨洗桃花， 
风飘柳絮， 
日日飞满雕檐。 
懊恼一春幽恨， 
尽属眉尖。 
愁闻双飞新燕语， 
更堪孤枕宿酲忺。 
云鬟乱， 
独步画堂， 
轻风暗触珠帘。 
多厌。 
晴昼永， 
琼户悄， 
香销金兽慵添。 
自与萧娘别後， 
事事俱嫌。 
短歌新曲无心理， 
凤箫龙管不曾拈。 
空惆怅， 
长是每年三月， 
病酒恹恹。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            更漏子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">宝香瓶， 
桐叶卷。 
荡水痕微还远。 
思乡信， 
觉春迟。 
野梅初见时。 
上潮风， 
临晚渡。 
人欲过西江去。 
吹寒管， 
陇云低。 
江南花未知。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            最高楼
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">司春有序， 
排次到荼シ。 
远预报， 
在庭知。 
蕊珠宫里晨妆罢， 
披香殿下晓班齐。 
探花正、驱使问， 
菊花期。 
元不逊、梅花浮月影， 
也知妒、梨花带雨枝。 
偏恨柳、绿条垂。 
与其向晚包团絮， 
不如对酒折芳蕤。 
谢东君， 
收拾在， 
牡丹时。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            月上海棠
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">南枝昨夜先回暖。 
便临寒、开花暗香远。 
化工忒， 
把琼瑶、恣情裁翦。 
皑皑的、点缀梢头又遍。 
横斜影蘸清溪浅。 
似玉人、临鸾照粉面。 
大家休折， 
且迟留、对花开宴。 
祝东风、吹作和羹未晚。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            月华清慢·月华清
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">雨洗天开， 
风将云去， 
极目都无纤翳。 
当遇中秋夜， 
静月华如水。 
素光晃、金屋楼台， 
清气彻、玉壶天地。 
此际。 
比无常三五， 
婵娟特异。 
因念玉人千里。 
待尽把愁肠， 
分付沉醉。 
只恐难当漏尽， 
又还经岁。 
最堪恨、独守书帏， 
空对景、不成欢意。 
除是。 
问姮娥觅取， 
一枝仙桂。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望梅
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">小寒时节， 
正同云暮惨， 
劲风朝烈。 
信早梅、偏占阳和， 
向日暖临溪， 
一枝先发。 
时有香来， 
望明艳、瑶枝非雪。 
想玲珑嫩蕊， 
绰约横斜， 
旖旎清绝。 
仙姿更谁并列。 
有幽香映水， 
疏影笼月。 
且大家、留倚阑干， 
对绿醑飞觥， 
锦笺吟阅。 
桃李繁华， 
奈比此、芬芳俱别。 
等和羹大用， 
休把翠条谩折。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望梅花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">寒梅堪羡。 
堪羡轻苞初展。 
被天人、制巧妆素艳。 
群芳皆贱。 
碎翦月华千万片。 
缀向琼枝欲遍。 
小庭幽院。 
雪月相交无辨。 
影玲珑、何处临溪见。 
谢家新宴。 
别有清香风际转。 
缥缈著人头面。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望江南·忆江南
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">清夜老， 
流水淡疏星。 
云母窗前生晓色， 
梧桐叶上得秋声。 
村落一鸡鸣。 
催唤起， 
带梦著冠缨。 
老去悲秋如宋玉， 
病来止酒似渊明。 
满院竹风清。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望海潮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">彩筒角黍， 
兰桡画舫， 
佳时竟吊沅湘。 
古意未收， 
新愁又起， 
断魂流水茫茫。 
堪笑又堪伤。 
有临皋仙子， 
连璧檀郎。 
暗约同归， 
远烟深处弄沧浪。 
倚楼魂已飞扬。 
共偷挥玉箸， 
痛饮霞觞。 
烟水无情， 
揉花碎玉， 
空馀怨抑凄凉。 
杨谢旧遗芳。 
算世间纵有， 
不恁非常。 
但看芙蓉并蒂， 
他日一双双。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望远行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">重阴未解， 
又早是、年时梅花争绽。 
暗香浮动， 
疏影横斜， 
月淡水清亭院。 
好是前村， 
雪里一枝开处， 
昨夜东风布暖。 
动行人、多少离愁肠断。 
凝恋。 
天赋自然雅态， 
似寿阳、初匀粉面。 
故人折赠， 
欣逢驿使， 
只恐陇头春晚。 
寄与高楼， 
休学龙吟三弄， 
留取琼花烂熳。 
正有人、同倚阑干争看。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            朝中措十一首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">从来黄菊占秋风。 
红只许芙蓉。 
正是百花浓睡， 
如何唤起春工。 
小桃破萼， 
胭脂淡伫， 
妆粉轻笼。 
为报多情刘阮， 
武陵消息先通。 
红鸾飞下绿云中。 
天淡日和融。 
回首小园桃杏， 
怜伊独困霜风。 
妖姿丽质， 
天然富贵， 
不假铅红。 
梦作一双蝴蝶， 
翻翻绕遍芳丛。 
宦游只欲赋归休。 
花为解离愁。 
看取星星潘鬓， 
花应羞上人头。 
武陵流水， 
桃源路远， 
空误渔舟。 
把住春光一醉， 
从教风叶悲秋。 
几年弱水望蓬莱。 
心事喜同谐。 
佳婿欣逢公瑾， 
新婚喜近英台。 
豪家深意， 
芙蓉褥隐， 
金雀屏开。 
但愿门阑多喜， 
凤楼早寄书来。 
郎星初度一旬前。 
瑞雪早蹁跹。 
金节耆祥称寿， 
一妃宣劝迎年。 
锦天绣地， 
薰香手祷， 
福禄如川。 
只恐催呈魏笏， 
便还紫橐青毡。 
洛阳常见画图中。 
春去只心融。 
国色辉开寒日， 
天香熏破霜风。 
平生看了， 
姚黄魏紫， 
一捻深红。 
莫是神仙韩令， 
裁成顷刻花丛。 
山城水隘小桥傍。 
竹里早梅芳。 
纵有丹青图画， 
难描幽韵清香。 
妖娆天赋， 
偏宜素淡， 
杨氏宫妆。 
雅态何须艳丽， 
孤标不在春光。 
天休令节庆生申。 
喜动满城民。 
十万儿童踊跃， 
祝公寿等庄椿。 
人生最贵， 
荣登五马， 
千里蒙恩。 
只恐促归廊庙， 
去思有脚阳春。 
严霜封草树凋红。 
叶落小园空。 
何事洛阳花面， 
却来冠冕秋风。 
尊前羞损， 
篱边野菊， 
池上芙蓉。 
莫放花归崑阆， 
且留客醉金锺。 
与君同是饱齑盐。 
先达後何淹。 
任玉东西醉倒， 
明朝病酒厌厌。 
後年三月， 
凤池春满， 
雁塔名添。 
记取西风桂影， 
一枝先上银蟾。 
征雁不来无信， 
教人空度重阳。 
以上宋无名氏作品《朝中措》共11首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            木兰花·玉楼春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">晓烟生绿树， 
听叶底、数声莺。 
正节届清明， 
蓂开七荚， 
梦叶长庚。 
桥门旧时冠带， 
念短檠、读尽夜深灯。 
文价乾坤推重， 
世紏父子同登。 
莹然玉雪做精神。 
野鹤见长身。 
算婉画崇台， 
活人多少， 
自合长生。 
荆襄暂烦佐幕， 
听秋风鼓角夜连营。 
唤起隆中豪杰， 
共图盖世功名。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            木兰花慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">腊前冬至後， 
报春意、动南坡。 
见葭管浮灰， 
梅英缀玉， 
漏泄阳和。 
阶蓂呈瑞五叶， 
祥开崧岳耸嵯峨。 
笑拥两行珠翠， 
欢腾一曲笙歌。 
试将铜狄细摩挲。 
问寿富如何。 
道寿等冈陵， 
富连阡陌， 
福禄多多。 
德门最堪羡处， 
有乔松丹桂映婆娑。 
管取脱身簿领， 
即登奕世儒科。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            杏花天
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">画堂帘幕香风细。 
郁郁南阳佳气。 
欢传吉梦占蛇虺。 
此日还当一岁。 
华筵外、初随彩戏。 
早已似、文姬聪慧。 
伫看色动门阑喜。 
便有乘龙佳婿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            杜韦娘
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">华堂深院， 
霜笼月采生寒晕。 
度翠幄、风触梅香喷。 
渐岁晚、春光将近。 
惹离恨万种， 
多情易感， 
欢难聚少愁成阵。 
拥红炉， 
凤枕慵敧， 
银灯挑尽。 
当此际， 
争忍前期後约， 
度岁无凭准。 
对好景、空积相思恨。 
但自觉、恹恹方寸。 
拟蛮笺象管， 
丹青好手， 
写出寄与伊教信。 
尽千工万巧， 
唯有心期难问。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            杨柳枝
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">簌簌花飞一雨残。 
乍衣单。 
屏风数幅画江山。 
水云闲。 
别易会难无计那， 
泪潸潸。 
夕阳楼上凭栏干。 
望长安。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            枕屏儿
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">江国春来， 
留得素英肯住。 
月笼香， 
风弄粉， 
诗人尽许。 
酥蕊嫩， 
檀心小， 
不禁风雨。 
须东君、与他做主。 
繁杏夭桃， 
颜色浅深难驻。 
奈芳容， 
全不称， 
冰姿伴侣。 
水亭边， 
山驿畔， 
一枝风措。 
十分似、那人淡伫。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            柳初新
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">千林凋谢严凝日。 
青帝许、梅花拆。 
孤根回暖， 
前村雪里， 
昨夜一枝凝白。 
天匠与、雕琼镂玉， 
淡然非、人间标格。 
别有神仙第宅。 
绣帘垂、碧纱窗隔。 
月明风送， 
清香苒苒， 
著摸美人词客。 
向晓来、芳苞乍摘。 
对菱花、倍添姿色。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            柳梢青
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">正好江南， 
一分春色， 
梨花白雪。 
化日迟迟， 
文章半刺， 
平分风月。 
满堂花醉三千， 
看妙舞、六么十八。 
笑捧瑶卮， 
祝君归去， 
琼楼金阙。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            桂枝香
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">武夷九曲。 
甚乐响云韶， 
旆走星纛。 
更捧琼浆九酝， 
蟠桃初熟。 
元来崧岳生申旦， 
会群仙、献长生箓。 
岁寒堂上， 
冰壶影里， 
长跨青鹿。 
记往日、堤沙旧筑。 
有书龠金腾， 
勋写歌鹄。 
更化和朝， 
半是世臣乔木。 
明年瑞庆才经月， 
侍重瞳、应奉卮玉。 
此时奋建联班， 
却将万年齐祝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            桃源忆故人
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">园林万木凋零尽。 
惟是寒梅香喷。 
不许雪霜欺损。 
迥有天然性。 
南枝渐吐红苞嫩。 
冠绝夭桃繁杏。 
不记故人音信。 
对景成离恨。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            梅花引
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">清阴陌。 
狂踪迹。 
朱门团扇香迎客。 
牡丹风。 
数苞红。 
水香扑蕊， 
新妆谁为容。 
蜡灯春酒风光夕。 
锦浪龙须花六尺。 
月波寒。 
玉琅玕。 
无情又是， 
华星送宝鞍。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            梅香慢
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">高阁寒轻， 
映万朵芳梅， 
乱堆香雪。 
未待江南， 
早冠成花， 
先占一阳佳节。 
翦彩凝酥， 
无处学、天然奇绝。 
便寿阳妆， 
工夫费尽， 
艳姿终别。 
风里弄轻盈， 
掩珠英明莹， 
待腊飘烈。 
莫放芳菲歇。 
剩永宵欢赏， 
酒酣吟折。 
倒玉何妨， 
且听取、樽前新阕。 
怕笛声长， 
行云散尽， 
谩悲风月。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            楼心月
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">手把新荷叶一枝。 
唤来池上只愁归。 
流萤裹在红纱袖， 
忽到持杯个个飞。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            步虚子令
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">碧烟笼晓海波闲。 
江上数峰寒。 
佩环声里， 
异香飘落人间。 
弭绛节、五云端。 
宛然共指嘉禾瑞， 
开一笑、破朱颜。 
九重嶢阙， 
望中三祝高天。 
万万载、对南山。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            步蟾宫
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">垂弧门左当今日。 
恰过了、元宵六夕。 
喜妙龄秀发步蟾宫， 
信富贵、荣华莫敌。 
纪年甲子才三七。 
即翰苑、从容西掖。 
便从兹、谈笑觅封侯， 
更管取、寿延千亿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            武林春·武陵春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">昨夜前村深雪里， 
春信为谁传。 
风送清香满座间。 
不用热沈檀。 
竹外一枝斜更好， 
偏称玉人攀。 
休放游蜂去又还。 
嫌怕损芳颜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            殢人娇
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">解了痴绦， 
泼煞闷火。 
眉尖上、放闲愁锁。 
高来不可， 
低来不可， 
莫是人间剩我一个。 
富贵谩人， 
功名赚我。 
且舞个采莲曲破。 
红裙腰细， 
醁醅盏大， 
须占取、名花艳中醉卧。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水仙子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">浮家泛宅生涯好。 
聚米堆盐多积宝。 
烟波得趣乐江湖， 
宜乘兴， 
寻安道。 
不负轩辕当日造。 
初度喜逢维夏早。 
孔释昔曾亲送抱。 
下弦良日是生朝， 
称觞献， 
金樽倒。 
惟愿寿筵长不老。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水晶帘·南歌子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">谁道秋期远， 
正旬浃、双星相见。 
雨足西帘， 
正玉井莲开， 
寿筵初展。 
麈尾呼风袢暑净， 
那更著、纶巾羽扇。 
殢清歌， 
不记杯行， 
任深任浅。 
湖边小池苑。 
渐苔痕竹色， 
青青如染。 
辨橘中荷屋， 
晚芳自占。 
蜗角虚名身外事， 
付骰子、纷纷戏选。 
喜时平、公道开明， 
话头正转。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水调歌·水调
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">称彼兕觥後， 
三日是中元。 
地官较善， 
龙章玉珮压仙班。 
自是德星孕秀， 
直与寿星争耀， 
茨福正绵绵。 
堂已富金玉， 
屣踪视王官。 
趣清闲， 
心洒落， 
在花间。 
桃培万岁， 
千年仙种又栽莲。 
静对秋香菊耐， 
长共岁寒松老， 
生意满西园。 
待看椿同桂， 
洗馥迈燕山。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水调歌头三八首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">阿谁煎凤髓， 
续此玉琴弦。 
依然音调清婉， 
律吕互相宣。 
天使彭城姝丽， 
来配鲁邦才子， 
永作地行仙。 
况有盈门礼， 
百两拥骈阗。 
更临鸾， 
看举案， 
两无偏。 
从此欢谐千岁， 
月下与花前。 
剩长芝兰玉树， 
俱作蟾宫佳客， 
声誉振螺川。 
仍看明年去， 
平步上青天。 
八蛮朝凤阙， 
四境绝狼烟。 
太平无事， 
超烘聚哨效梨园。 
笛弄崑崙上品， 
筛动云阳妙选， 
画鼓可人怜。 
乱撒真珠迸， 
点滴雨声喧。 
韵堪听， 
声不俗， 
驻云轩。 
谐音节奏， 
分明花里遇神仙。 
到处朝山拜岳， 
长是争筹赌赛， 
四海把名传。 
幸遇知音听， 
一曲赞尧天。 
宝历契昌运， 
岳渎启珍符。 
汾阳忠义勋阅， 
此际挂蓬弧。 
正属阳生子月， 
始见蓂敷六荚， 
宝剑出昆吾。 
芒射斗牛分， 
光彩照坤舆。 
备文武， 
宏器量， 
足谋谟。 
世传韬略， 
出专阃制誓平胡。 
尽护貔貅百万， 
仰副九重委注， 
指日复舆图。 
祝寿如山阜， 
进位陟洪枢。 
不能烦恼得， 
掉臂便归休。 
前度风樯， 
这回潦辙几悠悠。 
幸得有云一谷， 
更自有书万卷， 
著甚麽来由。 
月采混鱼目， 
霜口涴蝇头。 
相山中， 
侯醉境， 
将诗流。 
情知薄命， 
天样勋业也须收。 
辟逻世间万事， 
推放那边一壁， 
百尺卧高楼。 
日月草头露， 
天地水中沤。 
帆落松陵浦， 
枯柳缆琼艘。 
杖策无人独步， 
浪厌百花桥。 
我挂风裳水佩， 
一笑波寒月白， 
馀韵触惊涛。 
绝景有谁赏， 
雾暮闭三高。 
不须臾， 
千古事， 
一萧条。 
鲈鱼纵有， 
泽荒甫里失溪桥。 
更吾名高业茂， 
终归荒田野草， 
且稳一枝巢。 
举酒酹空阔， 
烟远路迢迢。 
谷旦垂弧矢， 
兰阃梦熊罴。 
称觞内外相庆， 
同日又同时。 
有此重重盛事， 
未羡石门奋建， 
韦氏信名齐。 
珠履赴汤饼， 
玉果酌琼卮。 
斗枢转， 
金瓯覆， 
筑沙堤。 
争推是父是子， 
相继入黄扉。 
方叔歌猷元老， 
复见少年黄琬， 
前後拜丹墀。 
金日寿星现， 
再祝寿庞眉。 
关中有萧相， 
江左见夷吾。 
中兴帝赉良弼， 
休运应乾符。 
百五期过一日， 
十万声号半夜， 
南极灿晴虚。 
崧岳生申甫， 
河洛出图书。 
领坡仙， 
陪橐从， 
镇潜都。 
九重作夜有梦， 
问到北岩无。 
须信建溪桃李， 
难驻商川舟楫， 
归去伴都俞。 
岁伴南山寿， 
日拱北辰居。 
何以作公寿， 
一纸寄讴吟。 
当年生申有兆， 
鸑鷟梦文禽。 
气宇虹霓万丈， 
胸次蟠龙七泽， 
锦绣萃中心。 
高谊薄云表， 
随处是知音。 
人俊逸， 
文卓荦， 
气雄深。 
版岩合辞故隐， 
霖雨慰当今。 
且把梅花酌酒， 
行即桂枝入手， 
桑荫未移阴。 
珍重此时祝， 
何日盍朋簪。 
今日小春月， 
後日是周正。 
瑞蔼挹仙堂上， 
崧岳喜生申。 
文物师垣宅相， 
诗礼枢庭世胄， 
冰骨玉精神。 
浩气凌牛斗， 
胸次敻凡尘。 
郭中书， 
广成子， 
李长庚。 
勋业词章福寿， 
直上等三人。 
松菊亭前诗酒， 
梅竹园中翰墨， 
时复萃嘉宾。 
人指屏山下， 
双桂一灵椿。 
今日雪飞六出， 
明夜月圆三五， 
梅腊正传芳。 
恰值生申节， 
共献椒觞。 
金兽袅香穗， 
银烛灿花枝。 
眼前风景殊异， 
酌酒庆生时。 
要是祖宗流庆， 
方有此身此日， 
盍亦反其思。 
何以上雅寿， 
敢用此为规。 
况君家， 
本学业， 
致轻肥。 
牙签玉轴， 
全胜阡陌占东西。 
好把胸中一点， 
照破堂中万卷， 
五福自来宜。 
谨勿效雌伏， 
指日要雄飞。 
久雨忽开霁， 
花靥斗春娇。 
家人笑道， 
老子今日是生朝。 
细数平生功行， 
断自狂吟之外， 
全不犯科条。 
心事淡如水， 
天合与逍遥。 
也何须， 
期寿算， 
比松乔。 
但令此去清健， 
到处狎渔樵。 
说与门前鸥鹭， 
护我山中杞菊， 
日日长心苗。 
世事儿戏耳， 
尊酒百忧消。 
橘记一年景， 
梅泄小春英。 
见说彭成仙隐， 
对此庆生辰。 
寿比太公欠一， 
年并楚丘逾九， 
益壮异常人。 
细数称觞日， 
信宿两弥旬。 
戏莱衣， 
桥梓列， 
桂兰荣。 
一门盛事难得， 
一子两层孙。 
休论若儿渠父， 
差胜杨椿黄琬， 
四代眼前亲。 
积善有馀庆， 
享福百千春。 
来复迈七日， 
亨泰兆三阳。 
恰逢临吉中应， 
浸长三阳刚。 
天地凝成正气， 
岳渎锺为秀杰， 
玉燕纪呈祥。 
莹彻冰壶操， 
皎月映秋霜。 
日星回， 
乾坤辟， 
再更张。 
时乘君子道长， 
茅茹喜生光。 
抱负黄锺大吕， 
资禀盐梅栋柏， 
施用在岩廊。 
一骑春风里， 
紫诏下山堂。 
律纪林锺月， 
兔魄夜来圆。 
彩麟入梦， 
天教英物出人间。 
志气平生浩荡， 
欲试经纶大手， 
赞画向名藩。 
见说齐瓜熟， 
鹏路快扶抟。 
称寿处， 
歌齿皓， 
戏衣斑。 
辉联甥馆， 
那堪一笑共团栾。 
好看蜚声霹雳， 
使有蒲轮迎召， 
催入侍龙颜。 
却待功成後， 
归伴幔亭仙。 
明月双溪上， 
胜景号金华。 
当年此夕， 
多少鸾凤杂云霞。 
共拥飘飘仙伯， 
来作人间英杰， 
王谢旧名家。 
纶绋妙文采， 
帷幄富忠嘉。 
圣天子， 
形梦寐， 
眷尤加。 
麒麟阁上， 
早晚丹陛听宣麻。 
鼎轴无穷勋业， 
岁岁熏风日永， 
萱秀北堂花。 
潋滟绮筵酒， 
寿算等河沙。 
年春里， 
归去凤凰池上， 
国号恰新颁。 
玉立诸郎秀， 
丹桂看齐樊。 
蹑足半天下， 
作意赋归欤。 
燕申经始不日， 
胸次出规模。 
千古神峰拥护， 
万古横江缭绕， 
佳致足方壶。 
一饮一词美， 
还得似君无。 
十步楼、五步阁， 
恣安居。 
薰蒸和气， 
袭人盎盎觉春如。 
况是庄椿
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">邦人前世条缘， 
福星遇得长庚李。 
光芒初照， 
一声霹雳， 
重开天地。 
试问年来， 
民间安枕， 
伊谁之赐。 
有青天白日， 
和风甘雨， 
公如父、氏如子。 
今度虎牌重到， 
感皇恩、欢声千里。 
衮归未晚， 
纱笼人物， 
御屏名字。 
碧嶂长春， 
清江不尽， 
棠阴堪憩。 
愿年年把酒， 
庆公初度， 
祝公千岁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟慢·水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">玉皇金阙长春， 
民仰高天欣载。 
年年一度定佳期， 
风情多感慨。 
绮罗竞交会。 
争折花枝两相对。 
舞袖翩翩歌声妙， 
掩粉面、斜窥翠黛。 
锦额门开彩架， 
球儿裳、先秀神仙队。 
融香拂席霓裳动， 
铿锵环珮。 
宝座巍巍五云密， 
欢呼争拜退。 
管弦众作欲归去， 
愿吾皇、万年恩爱。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            永裕陵歌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">升龙德， 
当位富春秋。 
受天球。 
膺骏命， 
玉帛走诸候。 
宝阁珠楼临上苑， 
百卉弄春柔。 
隐约瀛洲。 
旦旦想宸游。 
那知羽驾忽难留。 
八马入丹邱。 
哀仗出神州。 
笳声凝咽， 
旌旗去悠悠。 
碧山头。 
真人地， 
龟洛奥， 
凤台幽。 
绕伊流。 
嵩峰冈势结蛟虬。 
皇堂一闭威颜杳， 
寒雾带天愁。 
守陵嫔御， 
想像奉龙輈。 
牙盘赭案肃神休。 
何日觌云裘。 
红泪滴衣褠。 
那堪风点缀、柏城秋。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            永遇乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">功名闲事， 
利禄休问， 
莫系心上。 
幸有衣食， 
随缘过得， 
著甚乾劳攘。 
风前月下， 
三杯两盏， 
撞著即莫与放。 
且与个、山庄道友， 
退闲故人来往。 
新来做得， 
一个宽袖布衫， 
著来也畅。 
出户迎宾， 
入城干事， 
恰似王保长。 
我咱忺後， 
神歌鬼舞， 
任尔万般毁谤。 
死来後， 
一家一个， 
那底怎向。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            汉宫春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">横吹声沉， 
倚危楼红日， 
江转天斜。 
黄尘边火澒洞， 
何处吾家。 
胎禽怨夜， 
半乘风、玄露丹霞。 
先生笑， 
飞空一剑， 
东风犹自天涯。 
情知道山中好， 
早翠嚣含隐， 
瑶草新芽。 
青溪故人信断， 
梦逐飙车。 
乾坤星火， 
归来兮、煮石煎砂。 
回首处、幅巾蒲帐， 
云边独笑桃花。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            汉宫春慢·汉宫春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">春日迟迟。 
称游人、尽日赏燕芳菲。 
新荷泛水， 
渐入夏景云奇。 
炎光易息， 
又早是、零落风西。 
白露点， 
黄金菊蕊， 
朝云暮雪霏霏。 
光阴迅速如飞。 
邀酒朋共欢， 
且恁开眉。 
清歌妙舞， 
更兼玉管瑶篪。 
人生易老， 
遇太平、且乐嬉嬉。 
莫待解， 
朱颜顿觉， 
年来不似当时。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            江城梅花引
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">逋仙千载独知心。 
别无人。 
泪痕深。 
长是自开自落自成阴。 
白石後来疏影句， 
饶绮丽， 
总输他、清浅吟。 
伤情。 
伤情。 
角中声。 
夜沉沉。 
更捣砧。 
欲雪未雪、天欲老， 
云气昏昏。 
梦绕西湖路渐不堪行。 
人已骑驴毡笠去， 
留恨也， 
仗梅花、说与君。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            江神子·江城子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">一阳来复气回新。 
对芳辰。 
庆生申。 
月满惟迟、三日又三旬。 
入仕致身知是早， 
年弱冠， 
正青春。 
文章笔下扫千军。 
擢铨衡。 
袭簪缨。 
荣捧宸恩， 
来镇此邦民。 
行历华途须煊赫， 
添寿酒， 
祝椿龄。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            沁园春二九首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">冰壑平生， 
如伯伦狂， 
似希乐豪。 
喜观书不用、菊茶明眼， 
登山不倩、藜杖扶腰。 
豆粥萍齑， 
脍羹鳞脯， 
湖海人常折简招。 
谁云老， 
有满怀风月， 
藏在诗瓢。 
凌晨向鹄冲霄。 
道昴宿于今又应萧。 
记垂弧令节， 
恰当後日， 
下元好景， 
正属前朝。 
冷胆如天， 
刚肠如剑， 
须把千杯寿酒浇。 
那堪更， 
是梅花时月， 
烂熳溪桥。 
阊阖初开， 
羽葆来从， 
斗畔天南。 
看长身玉立， 
精神耿耿， 
风姿冰冷， 
琼佩珊珊。 
政数龚黄， 
才称屈宋， 
君合居其伯仲间。 
犹堪庆， 
早恩沾令子， 
新著朝冠。 
东园。 
未即开藩。 
且乡曲吾曹共往还。 
向棋边几见， 
烂柯樵客， 
琴中时写， 
流水高山。 
野鹤立阶， 
灵龟支坐， 
修竹梅花伴岁寒。 
荣华事， 
有传家从橐， 
立上清班。 
长至阳生， 
律转黄锺， 
门左弧垂。 
记当年瑞世， 
梦传玉燕， 
今朝诞节。 
香爇金猊。 
南极星明， 
北山堂邃， 
松桧苍苍龟鹤随。 
况蟠桃下熟， 
仙童来献， 
喜介双眉。 
平生谋画多奇。 
算收拾功名须有时。 
曾指麾万骑， 
刍飞粟挽， 
折冲千里， 
彗扫星驰。 
荐口澜翻， 
宸恩鼎至， 
此去须还衣锦归。 
人都道， 
黑头卿相， 
慷慨男儿。 
道过江南， 
泥墙粉壁， 
石具在前。 
述某州某县， 
某乡某里， 
住何人地， 
佃何人田。 
气象萧条， 
生灵憔悴， 
经略从来未必然。 
惟何甚， 
为官为已， 
不把人怜。 
思量几许山川。 
况土地分张又百年。 
正西蜀巉岩， 
云迷鸟道， 
两淮清野， 
日警狼烟。 
宰相弄权， 
奸人罔上， 
谁念干戈未息肩。 
掌大地， 
何须经理， 
万取千焉。 
法从西清， 
雅志山东， 
超然燕怡。 
笑洛城卢老， 
贫来屋破， 
花溪杜叟， 
雨里床移。 
晚乃经营， 
欢言结架， 
夭矫晴虹朝已跻。 
开山了， 
一灯灯相续， 
第一宗师。 
乘闲小隐幽栖。 
天与人谋应此时。 
算春霆震响， 
不教龙蛰， 
甘霖布润， 
待倩云飞。 
宥密思贤， 
明谟经远， 
共指神州克复归。 
归来也， 
更身名煊赫， 
锦绣光辉。 
姑射琼仙， 
论人间世， 
学宫样妆。 
费精神刺绣， 
裁成云锦， 
今朝喜遇， 
弱线添长。 
收拾云情， 
铺张雨态， 
来嫁朱门趁一阳。 
真还是， 
两情鱼水， 
并颈鸳鸯。 
登科人道无双。 
问小底何如大底强。 
幸洞房花烛， 
得吹箫侣， 
短檠灯火， 
伴读书郎。 
办苦工夫， 
求生富贵， 
要折丹枝天上香。 
来秋也， 
看载膺鹗荐， 
载弄之璋。 
衮绣堂前， 
福星开度， 
寿星入垣。 
有建隆臣普， 
上天宰辅， 
绍兴臣鼎， 
平地神仙。 
入秉钧衡， 
出分藩屏， 
托住东南半壁天。 
年来好， 
甚烽消万里， 
尘静三边。 
紫宸几度传宣。 
刚不肯归班押讲筵。 
纵云台勋业， 
已登盟府， 
金城筹策， 
犹念中原。 
好袖山河， 
更扶日月， 
色正三台第一躔。 
王韩去， 
愿齐休社稷， 
於万斯年。 
国步多艰， 
民心靡定， 
诚吾隐忧。 
叹浙民转徙， 
怨寒嗟暑， 
荆襄死守， 
阅岁经秋。 
虏未易支， 
人将相食， 
识者深为社稷羞。 
当今亟， 
出陈大谏， 
箸借留候。 
□□迂阔为谋。 
天下士如何可籍收。 
况君能尧舜， 
臣皆稷契， 
世逢汤武， 
业比伊周。 
政不必新， 
贯仍宜旧， 
莫与秀才做尽休。 
吾元老， 
广四门贤路， 
一柱中流。 
淮海知名， 
今日刘郎， 
胜如旧时。 
记当年幕府， 
从容赞画， 
云从万骑， 
电掣千麾。 
威震新塘， 
气吞涟楚， 
涤扫妖氛但指期。 
论功处， 
载骖鸾鹤， 
衣锦赋荣归。 
九重诏已封泥。 
看稳上青云万丈梯。 
况平生慷慨， 
闻鸡起舞， 
中原事业， 
不付公谁。 
昨夜颁春。 
明朝献岁， 
且对椒盘奉寿卮。 
功名事， 
不输前辈， 
行到凤凰池。 
甲子一周， 
织鸟相催， 
又还十年。 
但诗狂酒圣， 
坐常有客， 
书痴传癖， 
囊不留钱。 
拍手浩歌， 
出门长笑， 
谁是知心有老天。 
犹多事， 
更时游艺圃， 
日耨情田。 
细思世事无边。 
只好把清樽对眼前。 
看槐国功名， 
有如戏剧， 
竹林宴赏， 
便似神仙。 
富贵危机。 
荣华作梦， 
早已输人一著先。 
从今去、莫将醉趣， 
与醒人传。 
径竹扶疏， 
直上青霄， 
玉立万竿。 
似冰壶潇洒， 
虚心直节， 
清标贞干， 
风月无边。 
清荫盈庭， 
细香满座， 
凡款公门皆七贤。 
称觞旦， 
与松梅并祝， 
辞表南山。 
绵延。 
龙种儿孙。 
列砌森庭栖凤鸾。 
况节楼辟命， 
管城草檄， 
计台琐试， 
玉笋联班。 
盛事重重， 
荐腾楛茧， 
渡蚁阴功须状元。 
燕山乐， 
又使符踵至， 
趣赴淇园。 
快阁春边， 
倚阑干外， 
东西晚晴。 
有银潢公子， 
摩挲石刻， 
金华仙伯， 
主掌鸥盟。 
陶柳清新， 
潘花红嫩， 
早有丰年笑语声。 
还知道， 
是街头父老， 
竞说升平。 
怪来昨夜长庚。 
与一道澄江月共明。 
但寿烟起处， 
千山天远， 
寿杯满後， 
千尺泉清。 
兴庆宫中， 
长生殿里， 
早踏金鳌背上行。 
明年好， 
望紫云楼上， 
一点台星。 
柳眼偷金， 
梅肌晕玉， 
春信已催。 
正浅寒天气， 
嫩晴日色， 
雨收巫峡， 
烟卷蓬莱。 
青鸟衔音， 
彩鸾迎驾， 
白昼传呼王母来。 
屏帏里， 
看合欢杯尽， 
连理花开。 
笙歌上下楼台。 
更罗绮丛中薰麝煤。 
想雪香酥暖， 
粉娇翠软， 
风流乐事， 
慰惬情怀。 
花帽兰袍， 
皂鞋槐简， 
谁似何郎年少才。 
人偕老， 
类鸳鸯匹偶， 
鸾凤和谐。 
蛮柳眠风， 
妃棠醉日， 
春意方浓。 
怪凌晨乾鹊， 
欢声啧啧， 
充闾瑞霭， 
佳气葱葱。 
白鹿效灵， 
黄龟献梦， 
还应君生第二龙。 
兰房里， 
想犀帷晕翠， 
锦褓裁红。 
五峰。 
秀气攸锺。 
更头
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            河传
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">香苞素质。 
天赋与、倾城标格。 
应是晓来， 
暗传东君消息。 
把孤芳、回暖律。 
寿阳粉面增妆饰。 
说与高楼， 
休更吹羌笛。 
花下醉赏， 
留取时倚阑干， 
斗清香、添酒力。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            泛兰舟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">霜月亭亭时节， 
野溪开冰灼。 
故人信付江南， 
归也仗谁托。 
寒影低横， 
轻香暗度， 
疏篱幽院何在， 
秦楼朱阁。 
称帘幕。 
携酒共看， 
依依承醉更堪作。 
雅淡一种天然， 
如雪缀烟薄。 
肠断相逢， 
手拈嫩枝， 
追思浑似， 
那人浅妆梳掠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            洞仙歌七首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">摧残万物， 
不忍临轩槛。 
待得春来是早晚。 
向纷纷、雪里开， 
一枝见。 
清香满。 
漏泄东君先绽。 
暗香浮动、疏影横斜， 
只这些儿意不浅。 
怎禁他， 
澹澹地、匀粉弹红， 
争些儿、羞杀桃腮杏脸。 
为传语、东风共垂杨， 
奈辛苦， 
千丝万丝撩乱。 
断云疏雨， 
冷落空山道。 
匹马駸駸又重到。 
望孤村， 
两三间、茅屋疏篱， 
溪水畔、一簇芦花晚照。 
寻思行乐地， 
事去无痕， 
回首湘波与天杳。 
叹人生几度， 
能醉金钗， 
青镜里、赢得朱颜未老。 
又枝头、一点破黄昏， 
问客路春风， 
为谁开早。 
桂风高处， 
渐近中秋节。 
屈指推来先六日。 
对芳辰、符吉梦， 
知降神、崧极应诞， 
主作人间英杰。 
文章逾晁董， 
学擅卿云， 
高揭声猷缙绅列。 
上瀛洲册府， 
师表宗藩， 
推第一、即黄扉召入。 
佐君王、经邦整顿乾坤， 
愿寿等广成， 
更延千百。 
蓬莱宫殿。 
去人间三万。 
玉体仙娥有谁见。 
被月朋雪友， 
邀下琼楼， 
溪桥畔。 
相对寒光浅浅。 
一般天上格， 
独带真香， 
冰麝犹嫌未清远。 
似太真望幸， 
一饷销凝， 
愁未惯。 
消瘦难禁素练。 
又只恐、东风破寒来， 
伴神女同归， 
阆峰仙苑。 
溶溶泄泄， 
似飘扬愁绪。 
不是因风等闲度。 
道无心用甚， 
却又情多， 
行未驻， 
还作高阳暮雨。 
襄王情尚浅， 
会少离多， 
空自朝朝又暮暮。 
肠断晓光中， 
一缕归时， 
销散後、不知何处。 
试密锁、琼楼洞房深， 
与遮断江皋， 
楚台归路。 
梳风洗雨， 
兰蕙摧残後。 
玉蕊檀芳做霜晓。 
板桥平， 
溪岸小。 
月下归来、乘露冷， 
赢得清香满抱。 
一枝春在手， 
细嗅重看， 
风味人间自然少。 
拟欲问东君， 
妙语难寻， 
搜索尽、池塘春草。 
想不是、诗人赏幽姿， 
纵竹外横斜， 
是谁知道。 
潭潭仙隐， 
婺宿光联地。 
喜见门阑蔼佳气。 
对芳辰， 
诮一似、王母会瑶池， 
又却是、夫人诞生明世。 
普陀见真相， 
淑德温柔， 
更比嫦娥又何异。 
小春吉月， 
日数推来， 
成七四好景， 
杯觞须记。 
况荣贵， 
见青紫满门， 
争戏舞莱衣， 
祝千秋岁。 
以上宋无名氏作品《洞仙歌》共7首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            洞庭春色·沁园春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">绛萼欺寒， 
暗传春信， 
一枝乍芳。 
向篱边竹外， 
前村雪里， 
青梢犹瘦， 
疏影溪傍。 
惹露和烟凝酥艳， 
似潇洒玉人初试妆。 
江南路， 
有多情伫立， 
回尽柔肠。 
倚楼最难忘处， 
正皓月、千里流光。 
纵广平心劲， 
难思丽句， 
少陵诗兴， 
犹爱清香。 
休怪东君先留意， 
问他日和羹谁又强。 
还轻许， 
笑凌空桧影， 
松荫交相。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浣溪沙二二首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">白玉楼中白雪歌。 
更将白纻衬春罗。 
软红香里最么麽。 
桃叶桃根随处有， 
江南江北见来多。 
风前月底奈愁何。 
北固江头浪拍空。 
归帆一夜趁秋风。 
月明初上荻花丛。 
渐入三吴烟景好， 
此身将过浙江东。 
梦魂先在鉴湖中。 
遍地轻阴绿满枝。 
乍晴初试袷罗衣。 
东风院落日长时。 
鸂鶒池边飞燕子， 
海棠花里闹蜂儿。 
一春心事只春知。 
春院无人花自香。 
飞来蜂蝶意何狂。 
玉钩帘卷日偏长。 
笑又不成愁未是， 
曲屏闲倚绣鸳鸯。 
归时应供□□妆。 
钓罢高歌酒一杯。 
醉醒曾笑楚臣来。 
夕阳维缆碧江隈。 
蓑笠每因山雨戴， 
船窗多为水花开。 
安居流景任相催。 
翦碎红娘舞旧衣。 
汉宫妆粉满琼枝。 
东风来晚未曾知。 
颜色不同香小异， 
瑶台春近宴回时。 
宝灯相引素娥归。 
酒拍胭脂颗颗新。 
丹砂然火弃精神。 
暑天秋杪锦生春。 
香味已惊樱实淡， 
绛皮还笑荔枝皴。 
美人偏喜破朱唇。 
倦客东归得自由。 
西风江上泛扁舟。 
夜寒霜月素光流。 
想得故人千里外， 
醉吟应上谢家楼。 
不多天气近中秋。 
梅粉初娇拟嫩腮。 
一枝春信腊前开。 
玉英珠颗傍妆台。 
明月泛将疏影去， 
暗香疑是那人来。 
消魂独自立空阶。 
梅与称名蜡与黄。 
枝无袅娜色无光。 
掩檀欺麝冠群芳。 
结处定缘蜂力就， 
开时微带蜜脾香。 
风标不减寿阳妆。 
梅与为名蜡与容。 
寒枝偏缀小金钟。 
插时只恐鬓边熔。 
疑是佳人薰麝月， 
起来风味入怀浓。 
暗香依旧月朦胧。 
梦入瑶台千步芳。 
万妃相向玉为装。 
同心鞶带翠罗长。 
浓艳只宜供枕席， 
醉魂长是傍壶觞。 
绀纱囊薄为谁香。 
苒苒飞云横画阑。 
黄昏烟雨满江干。 
小梅香浅不禁寒。 
楼上风轻帘不卷， 
酒红销尽昼妆残。 
玉人斜拈一枝看。 
十月开花是子真。 
小春分付与精神。 
折来含露晓妆新。 
暖意便从窗下见， 
粉容何待鉴中匀。 
宛然长似玉华清。 
谁识飞竿巧艺全。 
儿童群戏艳阳天。 
十分险处却安然。 
海燕舞空萦弱絮， 
岭猿连臂下层颠。 
算来真个肉飞仙。 
水阁池亭自有凉。 
水净烟闲不染尘。 
小山斜卧几枝春。 
夜寒香惹一溪云。 
粉淡朱轻妆未了， 
十分孤迥好精神。 
为伊清瘦却愁人。 
水涨鱼天拍柳桥。 
云鸠拖雨过江皋。 
一番春信入东郊。 
闲碾凤团消短梦， 
静看燕子垒新巢。 
又移日影上花梢。 
碎剪香罗浥泪痕。 
鹧鸪声断不堪闻。 
马嘶人去近黄昏。 
整整斜斜扬柳陌， 
疏疏密密杏花村。 
一番风月更销魂。 
一副纶竿一只船。 
蓑衣竹笠是生缘。 
五湖来往不知年。 
青嶂更无荣辱到， 
白头终没利名牵。 
芦花深处伴鸥眠。 
雨气兼香泛芰荷。 
回舟冒雨懒披蓑。 
夜阑风静水无波。 
白酒追欢常恨少， 
青山入望岂嫌多。 
人间荣辱尽从他。 
云锁柴门半掩关。 
垂纶犹自在前湾。 
独乘孤棹夜方还。 
任使有荣居紫禁， 
争如无事隐青山。 
浮名浮利总输闲。 
以上宋无名氏作品《浣溪沙》共22首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浪淘沙
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">帘外五更风。 
吹梦无踪。 
画楼重上与谁同。 
记得玉钗斜拨火， 
宝篆成空。 
回首紫金峰。 
雨润烟浓。 
一江春浪醉醒中。 
留得罗襟前日泪， 
弹与征鸿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浪淘沙令
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">今日□筵中。 
酒侣相逢。 
大家满满泛金锺。 
自起自斟还自饮， 
一笑春风。 
传与主人翁。 
权且饶侬。 
侬今沈醉眼朦胧。 
此酒可怜无伴饮， 
付与诸公。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            海棠春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">晓莺窗外春啼晓。 
睡未足、把人惊觉。 
翠被晓寒轻， 
宝篆沈烟袅。 
宿酲未解， 
双娥报道。 
别院笙歌宴早。 
试问海棠花， 
昨夜开多少。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            添字浣溪沙·山花子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">谁染深红酥缀来。 
意浓含笑美颜开。 
误认浣溪人饮罢， 
上香腮。 
辨杏疑桃称好句， 
名园色异占多才。 
折得一枝斜插鬓， 
坠金钗。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            清平乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">风不定。 
舞碎海棠红影。 
数点雨声池上听。 
湿尽一庭花冷。 
倚阑多少心情。 
轻寒未放春晴。 
谁管天涯憔悴， 
楚乡又过清明。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            清平令破子·清平乐
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">满庭罗绮流粲。 
清朝画楼开宴。 
似初发芙蓉正烂熳。 
金尊莫惜频劝。 
近看柳腰似折。 
更看舞回流雪。 
是欢乐、宴游时节。 
且莫催、欢歌声阕。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渔家傲
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">蕙死兰枯篱菊槁。 
返魂香入江南早。 
竹外一枝斜更好。 
谁解道。 
只今惟有东坡老。 
去岁花前人醉倒。 
酒醒花落嫌人扫。 
人去不来春又到。 
愁满抱。 
青山一带连芳草。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            游月宫令
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">当今圣主座龙楼， 
圣寿应天长， 
实钱喷香烟， 
玄宗游月宫。 
海晏河清， 
盛朝侍， 
群臣喜呼万岁， 
万人民， 
开乐业， 
愿吾皇、增福寿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            湘灵瑟
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">霜风摧兰。 
银屏生晓寒。 
淡扫眉山。 
脸红殷。 
潇湘浦， 
芙蓉湾。 
相思数声哀叹。 
画楼尊酒闲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满庭芳二七首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">北斗将移， 
西风已半， 
蓂馀一叶阶前。 
左弧呈瑞， 
非雾亦非烟。 
见说长庚入梦， 
当年此际产英贤。 
谁知得， 
平生高尚， 
五福自然全。 
肯堂， 
夸盛事， 
一新轮奂， 
适际荣迁。 
有重重喜庆， 
贺客骈阗。 
从此燕居笑语， 
称觞处， 
好展华筵。 
频祝愿， 
室家相庆， 
富寿百千年。 
北斗璇魁， 
南闽元帅， 
西清真地行仙。 
东林白社， 
依约认前缘。 
霞洞天台万叠， 
记当时、秀减山川。 
三生梦， 
岩公宝刻， 
云锁石桥边。 
时度御炉吹雾， 
宫烛传烟。 
望图中家庆， 
朱紫蝉联。 
入见辕门佳节， 
到新春、长是开筵。 
明年看， 
五云深处， 
黄发映貂蝉。 
碧落横秋， 
浮云崩浪， 
夜凉先到梧桐。 
荷花十丈， 
人在赤城中。 
凤髻尚梳雾湿， 
眉峰翠、的烁双瞳。 
多应是， 
金丹一粒， 
点就蕊仙宫。 
相逢。 
蓬岛客， 
酒翻银海， 
一饮如虹。 
弄横玉招月， 
吹上层空。 
青鸾传书满座， 
蟠桃树、已结轻红。 
拚沉醉， 
人间拍手， 
一笑有东风。 
标格清高， 
性姿雅淡， 
群芳独步惟梅。 
当年秀气， 
付作此奇材。 
不逐东风桃李俗， 
冰霜里、弹压春回。 
还应是， 
崧神降瑞， 
屈指一阳来。 
文章， 
推大手， 
关征小试， 
暂费筹财。 
我殷勤为寿， 
起舞持杯。 
鹏翮抟风再整， 
南枝报、管占新魁。 
从今看， 
和羹大用， 
指日主三台。 
凤阁祥烟， 
龙城佳气， 
明禋恭谢时丰。 
绮罗争看， 
帘幕卷南风。 
十里仙仪宝仗， 
暖红翠、玉碾玲珑。 
銮回也， 
箫韶缓奏， 
声在五云中。 
千官， 
迎万乘， 
丝纶叠叠， 
锦绣重重。 
听鸣矟辇路， 
宴罢鳌宫。 
瞻仰天颜有喜， 
君恩霈、寰宇雍容。 
生平愿， 
洪基巩固， 
圣寿永无穷。 
共庆清朝， 
四时欢会， 
贺筵开会集佳宾。 
风流鼓板， 
法曲献仙音。 
鼓笛令、无双多丽， 
十拍板、音韵宣清。 
文序子， 
双声叠韵， 
有若瑞龙吟。 
当筵， 
闻品令， 
声声慢处， 
丹凤微鸣。 
听清风八韵， 
打拍底、更好精神。 
安公子、倾杯未饮， 
好女儿、齐隔帘听。 
真无比、最高楼上， 
一曲称人心。 
金贴鼓腰， 
绣妆檐额， 
吾宗自昔豪奢。 
椒馨兰馥， 
烟雾霭横斜。 
吹管聒天今夜， 
香风度、罗绮光华。 
看双美， 
郎君俊秀， 
玉女更宜家。 
繁华。 
歌宴处， 
金盘撒果， 
银烛烧花。 
任芙蓉帐掩， 
翡翠屏遮。 
更看名传桂籍， 
蓬瀛近、隐泛仙槎。 
归来去， 
双亲绿鬓， 
相对饮流霞。 
良月霜晴， 
小春寒浅， 
瑞蓂九叶朝飞。 
岭梅香度， 
初发向南枝。 
此际高门袭庆， 
真贤降、金璧争辉。 
传瀛海， 
向歆父子， 
相望姓名垂。 
广寒， 
仙籍在， 
笔驱造化， 
文照虹霓。 
暂徘徊莲幕， 
名誉英驰。 
行簉夔龙步武， 
蓬山静， 
玉宇春熙。 
当清夜， 
神交太乙， 
相对照青藜。 
律转蕤宾， 
星流大火， 
尧阶蓂荚初开。 
当年此日， 
降下谪仙才。 
见说鸾池荐瑞， 
蚌珠又、复产渊崖。 
真堪羡， 
龙生龙子， 
双庆甚奇哉。 
寄言， 
汤饼客， 
好称觞索， 
玉果倾杯。 
无新亦无旧， 
事事俱谐。 
他日同筵为寿， 
彩戏处、酬酢樽罍。 
瞻南极， 
灵椿丹桂， 
相继践公台。 
昴宿储祥， 
奎星荐瑞， 
元来天产英姿。 
都缘鼻祖， 
织女与支机。 
自是流芳垂庆， 
仙风道骨果清奇。 
称觞旦， 
任从伏暑， 
三荚看蓂飞。 
文章， 
谁与敌， 
欲成大器， 
殊未为迟。 
况年方强仕， 
政入官时。 
暂领广文庠序， 
即超身入凤凰池。 
同经济， 
云龙风虎， 
千载庆休期。 
梅拆数枝， 
蓂舒四荚， 
二阳始觉来临。 
五云呈瑞， 
渤海复生申。 
信道当年庆诞， 
人推天上石麒麟。 
果然是， 
名驰雁塔， 
弱冠绿袍新。 
鸾栖， 
虽小试， 
仕途发轫， 
现宰官身。 
信倚需一札， 
飞下天庭。 
自是调羹大手， 
环召也、快展经纶。 
称觞处， 
彩堂具庆， 
芳桂对萱椿。 
梅子成阴， 
海棠初谢， 
小园才过清明。 
百花扫地， 
红紫践为尘。 
别有烟红露绿， 
嫣然笑、管领东君。 
还知否， 
天香国色， 
独步殿馀春。 
轻盈。 
多态度， 
洛阳图画， 
韩令经营。 
想谪仙风韵， 
洒面词成。 
一捻深红尚透， 
谁信道、花亦通灵。 
君休待、花归阆苑， 
莫惜醉山倾。 
彭郡宗盟， 
屏山德裔， 
儒科闻望流传。 
不贪世禄， 
雁塔占先登。 
锦绣文章瑞彩， 
若披云、快睹青天。 
称觞日， 
蓂留四叶， 
葵菽正宜烹。 
星枢， 
方上应， 
推君甲子， 
好问绛人年。 
更遐龄多祝， 
五福兼全。 
此去沙堤步稳， 
调金鼎、衮绣貂蝉。 
人皆仰， 
一门相业， 
清白子孙贤。 
千里旌麾， 
万家灯火， 
晓来气霭佳瑞。 
宝猊烟里， 
龟甲锦屏张。 
尽道蓬莱仙瑞世， 
九霄外、鸣玉飞香。 
阴功著， 
恩疏三品， 
金诰久弥芳。 
华堂。 
丝管□， 
金樽齐捧， 
百拜称觞。 
看绕庭兰玉， 
济济成行。 
占尽人间五福， 
壶中景、日月偏长。 
春难老， 
芳瞳发秀， 
千岁寿宁康。 
青幄高张， 
琼枝巧缀， 
万颗香染红殷。 
绛罗衣润， 
疑是火然山。 
白玉钗头试篸， 
黄金带、奇巧工钻。 
题评处， 
仙家异种， 
分付在人间。 
年年。 
输帝里， 
欢呼内监， 
妆点金盘。 
况曾得真妃， 
笑脸频看。 
炎岭当时奏曲， 
风流命、乐府名传。 
凭谁道、移归禁苑， 
长使近天颜。 
瑞霭非烟， 
小春良月， 
翠开五叶阶蓂。 
补陀现相， 
今日庆生辰。 
江夏芳流秀国， 
芝兰茂、世袭簪缨。 
天恩厚， 
金花屡锡， 
偕老共卿卿。 
画堂， 
歌舞处， 
香浮宝鸭， 
寿酒频斟。 
愿朱颜绿鬓， 
常似青春。 
待得蟠桃三熟， 
与群
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满庭霜·满庭芳
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">园林萧索， 
亭台寂静， 
万木皆冻凋伤。 
晓来初见， 
一品蜡梅芳。 
疑是黄酥点缀， 
超群卉、独占中央。 
堪闲玩， 
檀心紫蕊， 
清雅喷幽香。 
华堂。 
欢会处， 
陶陶共醉， 
相劝瑶觞。 
逞风流开早， 
不畏严霜。 
才子佳人属意， 
搜新句、吟咏诗章。 
歌筵罢， 
醺醺归去， 
蟾影照回廊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满朝欢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">一点箕星， 
近天边， 
光彩辉耀南极。 
竹马儿童， 
尽道使君生日。 
元是凤池仙客。 
曾曳履、持荷簪笔。 
称觞处， 
晚节花香， 
月周犹待五夕。 
谁道久拘禁掖。 
任双旌五马， 
暂从游逸。 
九棘三槐， 
都是等闲亲植。 
见说玉皇侧席。 
但早晚、促归调燮。 
功成了， 
笑傲南山， 
寿如南山松柏。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满朝欢令
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">未央宫阙丹霞住。 
十二玉楼挥锦绣。 
云开雉扇卷珠帘， 
烟粉龙香添瑞兽。 
瑶觞一举箫韶奏。 
环佩千官齐拜首。 
南山翠应北华高， 
共献君王千万岁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满江红三六首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">安乐窝中， 
庆华发、苍颜七十。 
生处好、十分清瘦， 
仙风道骨。 
自古天教仁者寿， 
只今人饮贤人德。 
更一年、两度腊嘉平， 
垂弧夕。 
华堂上， 
灵椿匹。 
兰庭下， 
孙枝七。 
望芹翁次第， 
年超八秩。 
欢伯便同分玉髓， 
河儿不用闰瑶笈。 
记醉时、三万六千场， 
从今日。 
蓓蕾江梅， 
正好是、小春时候。 
螺浦下、乾坤间气， 
山川锺秀。 
作起风流今几代， 
诚斋心印亲传授。 
更修名、大节与谁同， 
韩山斗。 
修月斧， 
擎天手。 
鸿敛翼， 
云归岫。 
有庄园陶径， 
菊滋松茂。 
只恐东山真事业， 
更应西洛登耆旧。 
有年年、宣勤到鳌扉， 
黄封酒。 
不作三公， 
归来钓、桐庐江侧。 
刘文叔、眼青不改， 
故人头白。 
风节傥能关社稷， 
云台何必图颜色。 
使阿瞒、临死尚称臣， 
伊谁力。 
登钓石， 
初相识。 
鱼竿老， 
羊裘窄。 
除江山风月， 
更谁消得。 
烟雨一川双桨急， 
转头不忿青山隔。 
叹鼻端、不省利名醒， 
京华客。 
才入新年， 
喜两见、希奇盛事。 
正五旦、虹流电绕， 
星枢呈瑞。 
方庆千秋开宝运， 
又今六日生名世。 
河清生圣岳生贤， 
风云际。 
修月手， 
凌云气。 
吞泽量， 
飞泉思。 
况声名已自， 
惊天动地。 
上寿不须儿女语， 
著鞭且展英雄志。 
北方焰焰看来年， 
魁名字。 
长风送月， 
近中秋、更无一点尘俗。 
绛阙真仙来瑞世， 
昨夜翔鸾飞鹄。 
奕世登科， 
诸昆竞秀， 
名盖天南北。 
持心恬退， 
更能韫椟藏玉。 
须信宪幕平反， 
据经议狱， 
全活阴功足。 
川泳云飞宾主意， 
荐剡新翻浓墨。 
一路欢声， 
几多和气， 
吹作长生曲。 
赐环促召， 
清班两鬓长绿。 
灯火星桥， 
元宵过、春□新霁。 
潇洒处， 
梅梢雪暖， 
柳梢风细。 
嵩岳想储当日秀， 
麒麟来作人间瑞。 
快风流、小小住蓬瀛， 
千秋岁。 
书万卷， 
儿孙贵。 
家万顷， 
生涯计。 
问阴功厚德， 
有谁能继。 
鬓雪人间膺上寿， 
椒觞且尽樽前醉。 
看眼前、龟鹤伴长生， 
莱衣戏。 
斗帐高眠， 
寒窗静、潇潇雨意。 
南楼近、更移三鼓， 
漏传一水。 
点点不离杨柳外， 
声声只在芭蕉里。 
也不管、滴破故乡心， 
愁人耳。 
无似有， 
游丝细。 
聚复散， 
真珠碎。 
天应分付与， 
别离滋味。 
破我一床蝴蝶梦， 
输他双枕鸳鸯睡。 
向此际、别有好思量， 
人千里。 
风露轻清， 
更十日、却逢七夕。 
庆初度、槐阴初静， 
藕花凉湿。 
太乙真人曾夜伴， 
青莲居士何年谪。 
□双凫、游戏宰花封， 
恩波溢。 
甘雨酿， 
丰年得。 
和气满， 
弦歌室。 
向烛花光里， 
且斟醽醁。 
菊水清於天水净， 
寿山高似东山峙。 
看诏归天上侍虚皇， 
骑箕翼。 
好景欣逢， 
须记取、小阳春暖。 
算夜来浃日， 
今朝生旦。 
对此称觞春酒献， 
郁葱佳气琴堂满。 
问使君、记纪绛人年， 
耆颐半。 
天付与， 
文章灿。 
牛刀试， 
风流县。 
笑陶情松菊， 
主人懒散。 
谁识东山真捷径， 
银章博取新貂衮。 
愿潭居、槐府展经纶， 
延椿算。 
魂梦断， 
难寻觅。 
今日明朝， 
三月旦、又将来了。 
欣岳降、宝香薰夜， 
玉麟颁晓。 
一面久劳公镇抚， 
三年活却人多少。 
幸借留、重许镇西河， 
新颁诏。 
人共乐， 
春光好。 
环翠袖， 
斟清醥。 
记题诗宝扇， 
屡陪天笑。 
无限金陵怀古意， 
春寒依旧谁能道。 
看白头红颊本天人， 
真难老。 
旧日皆春， 
气象、又重妆束。 
做得新丰酒肆， 
济康堂局。 
老杜误传人酝酿， 
许公手种时科目。 
自两公、一去已经年， 
君今续。 
商家醴， 
须君曲。 
怀英笼， 
须君蓄。 
且饶人大卖， 
呼么喝六。 
佶倬家人三两辈， 
药王菩萨丹青轴。 
更於中、添得个当炉， 
十分足。 
浪蕊浮花， 
当不住、晚风吹了。 
微雨过， 
池塘飞絮， 
一帘晴画。 
寂寂山光春似梦， 
依依草色熏如酒。 
近新来、怕上小红楼， 
凭阑眺。 
心事阻， 
诗情少。 
东皇去， 
良辰杳。 
想故园闲趣， 
水村烟柳。 
此日鹃声天不管， 
当年燕子人何有。 
叹江南、离别酒初醒， 
频回首。 
林外溪边， 
深深见、一林寒雪。 
惟觉有、袭人襟袖， 
暗香不绝。 
天与风流标格在， 
肯同桃杏开时节。 
也须烦、玉手折将来， 
和明月。 
调鼎事， 
君休说。 
龙笛韵， 
空悲咽。 
将何助清赏， 
待传佳阕。 
君不见广平词赋丽， 
挥毫弄翰心如铁。 
便直饶、何逊在扬州， 
成虚设。 
绿鬓将军， 
是人道、天生韩霍。 
最奇处、虎头燕颔， 
龙韬豹略。 
卧护懒通天子诏， 
长驱爱把匈奴缚。 
我皇家、许样大乾坤， 
身难著。 
试问我， 
青原约。 
君合再， 
青油幕。 
这兵书一卷， 
怎生闲却。 
万里城边须饮马， 
八公山上多鸣鹤。 
待归来、依旧执金吾， 
凌烟阁。 
曲水兰亭， 
陪宴後、又还三日。 
最好是， 
风檐月观， 
堕红堆碧。 
乔木故家今有数， 
太平人物年几百。 
看扶藜、行处乱花飞， 
神仙宅。 
天地外， 
逍遥客。 
谈笑里， 
文章伯。 
是富贵渊明， 
洞天彭泽。 
老鹤蹁跹摩汉翮， 
灵龟燕息支床力。 
看一时、长傍寿星边， 
天南极。 
瑞霭长安， 
京城里、非烟非雾。 
须信道、岳锺神秀， 
再生商傅。 
节过重阳才一日， 
祥开蓬岛群仙聚。 
见箕星、昴宿辉文昌， 
欣初度。 
五马贵， 
荣朝著。 
人品异， 
多文富。 
况清廉如水， 
襦歌督府。 
伫想君正烦燮理， 
一封召入为霖雨。 
指庄椿、祝寿八千春， 
从今数。 
十荚尧蓂开翠羽， 
一番潘貌蒸红颊
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            滴滴金
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">当初亲下求言诏。 
引得都来胡道。 
人人招是骆宝王， 
并洛阳年少。 
自讼监宫并岳庙。 
都一时闲了。 
误人多是误人多， 
误了人多少。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            潇湘静·湘江静
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">画帘微卷香风逗。 
正明月、乍圆时候。 
金盘露冷， 
玉炉篆消， 
渐红鳞生酒。 
娇唱倚繁弦， 
琼枝碎、轻回云袖。 
风台歌短、铜壶漏永， 
人欲醉、夜如昼。 
因念流年迅景， 
被浮名、暗辜欢偶。 
人生大抵， 
离多会少， 
更相将白首。 
何似猛寻芳， 
都莫问、积金过斗。 
歌阑宴阕， 
云窗凤枕， 
钗横麝透。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            点绛唇十七首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">春日芳心， 
暗香偏向黄昏逗。 
玉肌寒透。 
抵死添清瘦。 
影落横塘， 
月淡人归後。 
君知否。 
一枝先秀。 
应向东君奏。 
春雨濛濛， 
淡烟深锁垂杨院。 
暖风轻扇。 
落尽桃花片。 
薄幸不来， 
前事思量遍。 
无由见。 
泪痕如线。 
界破残妆面。 
赋雪归来， 
绿窗一夜霜风紧。 
也知春信。 
消息南枝近。 
隐映斜阳， 
玉暖香成阵。 
西湖景。 
繁英有恨。 
只□□□□。 
公子归来， 
画堂深院丛罗绮。 
绿杯浮蚁。 
风皱红鳞起。 
信马斜阳， 
误入桃源里。 
珠帘底。 
淡妆斜倚。 
一寸秋江水。 
荷叶乍圆， 
正是困人天气。 
破萼江梅， 
迥然标格冰肌莹。 
暗香疏影。 
月张银塘静。 
折取一枝， 
与插多情鬓。 
临鸾镜。 
粉容相并。 
试问谁端正。 
万木凋残， 
早梅独占孤根暖。 
前村雪满。 
昨夜南枝绽。 
堪恨倚栏， 
容易吹羌管。 
飘琼片。 
翠蛾争选。 
贴向桃花面。 
五月如秋， 
日临四六都无暑。 
列仙初度。 
听足商岩雨。 
三载都曹， 
利泽留南浦。 
崆峒路。 
种花无数。 
行对延英主。 
仙子仙郎， 
两情今是欢娱会。 
莲花池内。 
好个鸳鸯对。 
一自芳容， 
一自才华最。 
真佳配。 
荣华富贵。 
寿考千秋岁。 
晓翠初分， 
挂藤窈窕穿深静。 
乌啼风径。 
竹舞千蛟影。 
又过重阳， 
感叹伤流景。 
人多病。 
酒杯慵问。 
闲却金卮柄。 
雪里芳丛， 
岭头还报东君信。 
寿阳妆靓。 
姑射冰肌莹。 
曲岸横斜， 
清浅波相应。 
风不定。 
暗香疏影。 
占断花中韵。 
烟淡黄昏， 
小移疏影横斜去。 
暗香微度。 
点缀梢头雨。 
玉管休吹， 
更要留春住。 
人何处。 
对花无语。 
望断江南路。 
燕子依依， 
晓来总为谁归去。 
淡云生处。 
已觉宾鸿度。 
浅笑深颦， 
便面机中素。 
乘鸾女。 
琐窗琼宇。 
会有明年暑。 
莺踏花翻， 
乱红堆径无人扫。 
杜鹃来了。 
梅子枝头小。 
拨尽琵琶， 
总是相思调。 
知音少。 
暗伤怀抱。 
门掩青春老。 
重午日才过， 
又经四日逢华旦。 
月娥降诞。 
春早桃花嫩。 
许字方笄， 
金雀屏开半。 
东床选。 
门楣壮观。 
偕老行如愿。 
昨夜寒梅， 
一枝雪里多风措。 
幽香无数。 
不与群花语。 
最是凝情， 
月夜交光处。 
谁为主。 
待须折取。 
羌管休轻举。 
以上宋无名氏作品《点绛唇》共17首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            烛影摇红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">点点飞香， 
见梅知道春心透。 
怕寒不卷玉楼帘， 
羞与花同瘦。 
手拈青枝频嗅。 
诮冷落、蔷薇金斗。 
翻惊绿鬓， 
不似芳姿， 
年年依旧。 
绕破凝酥， 
满园桃李看看又。 
江南幽梦了无痕， 
啼晕残襟袖。 
鸳被有谁温绣。 
怎敢更、十分殢酒。 
伴君独自， 
几个黄昏， 
月明时候。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            燕山亭
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">风雨无情， 
红药吐时， 
下得恹恹摧挫。 
云艳卷凉， 
旋汲银屏， 
收拾二三千朵。 
长日留伊， 
要把酒、不教放过。 
无那。 
越放纵香心， 
越盘来大。 
特地点检笙歌， 
先要吹个、六么曲破。 
总是少年， 
负却才名， 
佳客共伊围坐。 
粉薄香浓， 
为笑多、不肯梳裹。 
知麽。 
须醉倒、今宵伴我。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            燕归梁
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">月里云装冷艳裁。 
独秀在岩隈。 
雪中昨夜一枝开。 
探春色、岁前来。 
清香折得， 
多情寄与， 
人向陇头回。 
凭君移取近瑶台。 
伴桃李、日边栽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            爱月夜眠迟慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">禁鼓初敲， 
觉六街夜悄， 
车马人稀。 
暮天澄淡， 
云收雾卷， 
亭亭皎月如珪。 
冰轮碾出遥空， 
无私照临千里。 
最堪怜、有情风， 
送得丹桂香微。 
唯愿素魄长圆， 
把流霞对饮， 
满泛觥卮。 
醉凭栏处、赏玩不忍， 
辜却好景良时。 
清歌妙舞连宵， 
踟蹰懒入罗帏。 
任佳人、尽嗔我， 
爱月每夜眠迟。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            献仙桃
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">元宵嘉会赏春光。 
盛事当年忆上阳。 
尧颡喜瞻天北极， 
舜衣深拱殿中央。 
欢声浩荡连韶曲， 
和气氤氲带御香。 
壮观大平何以报， 
蟠桃一朵献千祥。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            献天寿令
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">阆苑人间虽隔， 
遥闻圣德弥高。 
西离仙镜下云霄。 
来献千岁灵桃。 
上祝皇龄齐天久， 
犹舞蹈、贺贺圣朝。 
梯航交凑四方遥。 
端拱永保宗祧。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            献天寿慢·献天寿
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">日暖风和春更迟。 
是太平时。 
我从蓬岛整容姿。 
来降贺丹墀。 
幸逢灯夕真佳会， 
喜近天威。 
神仙寿算远无期。 
献君寿、万千斯。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉交枝·忆秦娥
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">谁道花房采蜜脾。 
翦成黄蜡小花儿。 
恶嫌朱粉， 
不肯肖青枝。 
檀吐暗香兰许韵， 
月移芳影雪生肌。 
不妨花蕊， 
羌笛尽教吹。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉梅香慢
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">寒色犹高， 
春力尚怯。 
微律先催梅拆。 
晓日轻烘， 
清风烦触， 
凝散数枝残雪。 
嫩英妒粉， 
嗟素艳、有蜂蝶。 
全似人人， 
向我依然， 
顿成离缺。 
裴回寸肠万结。 
又因花、暗成凝咽。 
拈蕊怜香， 
不禁恨深难绝。 
若是芳心解语， 
应共把、此情细细说。 
泪满阑干， 
无言强折。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉楼人
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">去年寻处曾持酒。 
还是向、南枝见後。 
宜霜宜雪精神， 
没些儿、风味减旧。 
先春似与群芳斗。 
暗度香、不待频嗅。 
有人笑折归来， 
玉纤长、尽露罗袖。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉楼春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">戏彩堂高无溽暑。 
满座风生闻笑语。 
慈闱今日庆生申， 
歌遏行云香篆缕。 
万事从今休挂虑。 
儿辈行当壮门户。 
一杯祝寿比庄椿， 
愿长与、儿孙作主。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉烛新
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">养高梓里， 
袖手珍祠， 
太平五福人物。 
自是昔年， 
场屋文章旧豪杰。 
诗书平生事业。 
问造物、为谁悭惜。 
谩眷怀、兰玉桂香， 
已露消息。 
尝试问、天公好事， 
鼎来家庆自因袭。 
更看绶蓝森列， 
映灵椿双碧。 
诸郎击鲜奏食。 
笑贾陆、一更十日。 
画堂上， 
鹤算延长， 
兕觥无极。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉珑璁
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">城南路。 
桥南路。 
玉钩帘卷香横雾。 
新相识。 
旧相识。 
浅颦低拍， 
嫩红轻碧。 
惜惜惜。 
刘郎去。 
阮郎住。 
为云为雨朝还暮。 
心相忆。 
空相忆。 
露荷心性， 
柳花踪迹。 
得得得。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞鹤仙九首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">过重阳三九。 
正日行析木， 
方移旦柳。 
天公爱黔首。 
念整顿乾坤， 
须还大手。 
蚌珠才剖。 
玉麒麟、世间希有。 
想当年， 
玉燕投怀， 
瑞气应冲牛斗。 
非偶。 
节逢庆会， 
华渚虹流， 
北枢电绕。 
明良须偶。 
盈月第、分前後。 
念元鸟生商， 
嵩神孕甫， 
两听管弦新奏。 
愿年年， 
主圣臣贤， 
与天长久。 
赏残陶径菊。 
正袅袅愁予， 
风凄露肃。 
何人抱幽独。 
更檐马锵金， 
廊鱼响木。 
此情谁属。 
向底处、骋怀游目。 
小窗前， 
频览菱花， 
一笑鬓丝犹绿。 
萧索。 
故国云迷， 
佳人日暮， 
轻颦倚竹。 
短钗敲玉。 
算几夜， 
恁孤宿。 
问旅情如许， 
怎生排遣， 
应费酒尊诗轴。 
最无端、谁隔西楼， 
正调弦促。 
是欢声盈万户。 
庆景陵礼毕， 
銮舆游步。 
西郊暖风布。 
喜湖山深锁， 
非烟非雾。 
传收绣羽。 
骅骝驰骤绒缕。 
望彤芳、稳稳金銮， 
衮鸾翔舞。 
云驭。 
近回天厩， 
锡宴琼津， 
洪恩均顾。 
霞天向暮。 
翠华动， 
舞韶举。 
绛纱笼千点， 
星飞清禁， 
银烛交辉辇路。 
瑞光中、渺祝无疆， 
太平圣主。 
朔朝逾六後。 
正章调南吕， 
迎寒时候。 
香薰瑞烟袅。 
见门阑喜色， 
荣生多少。 
元来仙子， 
拥骖鸾、月宫飞到。 
会人间庆诞， 
风流俊杰， 
结成佳偶。 
官好。 
班簪玉笋， 
名播中都， 
宠加宸诏。 
金瓯覆。 
黄扉青琐须环召。 
待平章事了， 
归来养浩， 
齐眉相对祝寿。 
愿长如、庆会双星， 
千秋偕老。 
五云翔碧汉。 
望卿月光中， 
老人星现。 
黄堂盛华宴。 
庆君恩、许奉安舆游衍。 
鹿城壮观。 
幸王母、人间得见。 
望君侯、彩服称觞， 
喜溢万家欢抃。 
堪羡。 
一生福善， 
九表康宁， 
万锺尊显。 
肩舁上殿。 
封两国、未应晚。 
管阴功、何止平反， 
一笑钧陶惠满。 
看瑶池、手种蟠桃， 
著花万遍。 
薰风送炎暑。 
正万品亨嘉， 
恢台当序。 
祥烟淡天宇。 
渐银蟾满魄， 
金茎凝露。 
奎躔壁度。 
见寒光、凌乱辉吐。 
记当年此际， 
真仙命世， 
恍惊飙驭。 
荣遇。 
妙龄英发， 
腾实蜚声， 
早班郎署。 
歌喧五裤。 
更万里， 
期轩翥。 
暂乘轺揽辔， 
肃将王命， 
已洽百城休誉。 
愿从今、夕揭金瓯， 
永隆依注。 
正秋高气肃。 
过重阳四日， 
蓝田生玉。 
锺英自川渎。 
果文章锦绣， 
琅玕披腹。 
从容启沃。 
侍甘泉、无用推毂。 
急流勇退， 
向琳宫养浩， 
无荣无辱。 
享福。 
欣逢华旦， 
对此倾觞， 
满倾醽醁。 
西园晚菊。 
尚堪摘、取馀馥。 
有仙风道骨， 
康强仁寿， 
长生何时更祝。 
愿谢公、复起经纶， 
曹装已促。 
正迎长佳节。 
宴启华筵， 
有谁能说。 
子孙尽环列。 
见瑞香香袅， 
寿星明彻。 
丝丝华发。 
记瑶池、宴班曾接。 
笑人间、八十春秋， 
漫浪风花雪月。 
奇绝。 
诗书教子， 
陶母等伦， 
曹家风烈。 
鼎来阴德。 
孙枝秀， 
桂枝折。 
便从今、一轴金花鸾锦， 
十藏琅函贝叶。 
是年年、秋月圆时， 
长生真诀。 
正迎长时节。 
细数来、两旬已浃， 
两朝方越。 
画堂人笑悦。 
见瑞烟香袅， 
寿星明彻。 
丝丝华发。 
问瑶池会客， 
几见桃结。 
才经八十， 
春秋不记， 
绛人年月。 
奇绝。 
诗书教子， 
陶母等伦， 
曹家风烈。 
鼎来□德。 
儿孙尽、蓝袍客。 
便从今， 
一轴金花鸾锦， 
十藏琅函贝叶。 
愿常如、秋月圆时， 
长生真诀。 
以上宋无名氏作品《瑞鹤仙》共9首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞鹧鸪
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">试问谢庭兰与芝。 
根花何似接花奇。 
琼蕤不自香闺种， 
桂种当从月地移。 
须信祝螟成蜾蠃， 
那须梦虺及熊罴。 
夜来梦报蟾宫籍， 
新注江家五岁儿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞鹧鸪慢·瑞鹧鸪
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">北暴东顽， 
纳款慕义争来。 
日新君德更明哉。 
歌咏载衢街。 
清宁海宇无馀事， 
乐与民同燕春台。 
一年一度上元回。 
愿醉万年杯。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑶台月
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">严风凛冽， 
万木冻， 
园林肃静如洗。 
寒梅占早， 
争先暗吐香蕊。 
逞素容、探暖欺寒， 
遍妆点、亭台佳致。 
通一气， 
超群卉。 
值腊後， 
雪清丽。 
开筵共赏， 
南枝宴会。 
好折赠、东君驿使。 
把岭头信息远寄。 
遇诗朋酒侣， 
尊前吟缀。 
且优游， 
对景欢娱， 
更莫厌、陶陶沈醉。 
羌管怨， 
琼花缀。 
结子用调鼎饵。 
将军止渴， 
思得此味。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            甘露滴乔松
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">沙堤露近， 
喜五年相遇， 
朱颜依旧。 
尽道名世半千， 
公望三九。 
是今日、富民侯。 
早生聚、考堂户口。 
谁欤兼致， 
文章燕许， 
歌辞苏柳。 
更饶万卷图书， 
把藤笈芸编， 
遍题青镂。 
一经传得， 
旧事韦平先後。 
试衮衮、数英游。 
问好事、如今能否。 
曲车正满， 
自酌太和春酒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            生查子
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">闲倚曲屏风， 
试写相思字。 
不道极多情， 
却是浑无思。 
笑近短墙阴， 
抛个青梅子。 
苔上印钩弯， 
邂逅难忘此。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            百字令·念奴娇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">自天锺秀， 
看人物谁与、君家为比。 
椿桂相辉年少日， 
事业文章如此。 
玉殿诗书， 
金瓯姓字， 
简记宸衷里。 
有三株桂， 
一时归耀桑梓。 
我愿寿祝南山， 
尊空北海， 
不获陪珠履。 
惟有瓣香心起敬， 
敢颂鲁侯燕喜。 
大厦万间， 
金城千里， 
国计如家计。 
日边有诏， 
苍生端望公起。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            百字歌·自度曲
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">庚金入伏， 
细推来、明日又还三五。 
见说帅垣佳气蔼， 
天降崧神生甫。 
礼乐词章， 
甲兵韬略， 
素备文兼武。 
称觞华旦， 
颂声交赞台府。 
好是比启元戎， 
剿除逋寇， 
不许奸偷侮。 
有此奇功高渤海， 
足慰湖湘生聚。 
暂统十连， 
折冲万里， 
行即驱残虏。 
九重环召， 
万年永佐天子。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            百字谣·念奴娇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">太真姑女， 
问新来、谁与欢传玉镜。 
莫恨无人伸好语， 
人在蓝桥仙境。 
一笑樽前， 
欢然相与， 
便胜琼浆饮。 
殷勤客意， 
耳边说与君听。 
长记旧日君家， 
门阑喜动， 
绣褥芙蓉隐。 
回首龙门人得意， 
又报凤楼芳信。 
只是相传， 
房奁中物， 
好事駸駸近。 
管教人道， 
一双冰玉清润。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            百宝妆·新雁过妆楼
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">一抹弦器， 
初宴画堂， 
琵琶人把当头。 
髻云腰素， 
仍占绝风流。 
轻拢慢拈， 
生情艳态， 
翠眉黛颦， 
无愁谩似愁。 
变新声曲， 
自成获索， 
共听一奏梁州。 
弹到遍急敲颖， 
分明似语， 
争知指面纤柔。 
坐中无语， 
惟断续金虬。 
曲终暗会王孙意， 
转步莲、徐徐卸凤钩。 
捧瑶觞， 
为喜知音， 
劝佳人、沉醉迟留。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            相思引
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">笑盈盈， 
香喷喷。 
姑射仙人风韵。 
天与肌肤常素嫩。 
玉面犹嫌粉。 
斜倚小楼凝远信。 
多少往来人恨。 
只恐乘云春雨困。 
迤逦娇容褪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            相见欢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">月明疏影林间。 
水潺潺。 
一点浓香十里、渡关山。 
且莫负。 
好分付。 
冷无眠。 
只怕笛声呜咽、到愁边。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            眉峰碧·卜算子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">蹙破眉峰碧。 
纤手还重执。 
镇日相看未足时， 
忍便使、鸳鸯只。 
薄暮投村驿。 
风雨愁通夕。 
窗外芭蕉窗里人， 
分明叶上心头滴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            真珠帘
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">隔云一雁衔秋去。 
苏堤上、听得游人相语。 
疏影暗香中， 
谁与花为主。 
满目有山无限意。 
跨白鹤、云霄飞舞。 
飞舞。 
正断桥流水， 
苍苔生处。 
应羡地暖江南， 
近小春时节， 
南枝先吐。 
人似此花清， 
人比花尤苦。 
移向樽前须识取。 
只许与、松篁为侣。 
为侣。 
待金鼎调羹， 
百花红紫。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            真珠髻
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">重重山外， 
苒苒流光， 
又是残冬时节。 
小圆幽径， 
池边楼畔， 
翠木嫩条春别。 
纤蕊轻苞， 
粉萼染、猩猩鲜血。 
乍几日， 
好景和风， 
次第一齐催发。 
天然香艳殊绝。 
比双成皎皎， 
倍增芳洁。 
去年因遇东归使， 
指远恨、意曾攀折。 
岂谓浮云， 
终不放、满枝明月。 
但叹息， 
时饮金锺， 
更绕丛丛繁雪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            眼儿媚
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">杨柳丝丝弄轻柔。 
烟缕织成愁。 
海棠未雨， 
梨花先雪， 
一半春休。 
而今往事难重省， 
归梦绕秦楼。 
相思只在， 
丁香枝上， 
豆蔻梢头。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            破字令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">缥缈三山岛。 
十万岁、方分昏晓。 
春风开遍碧桃花， 
为东君一笑。 
祥飙暂引香尘到。 
祝高龄、後天难老。 
瑞烟散碧， 
归云弄暖， 
一声长啸。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            祝英台近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">剪酴醿、移红药， 
深院教鹦鹉。 
消遣宿酲， 
敧枕熏沈炷。 
自从载酒西湖， 
探梅南浦， 
久不见、雪儿歌舞。 
恨无据。 
因甚不展眉头， 
凝愁过百五。 
双燕见情， 
难寄断肠句。 
可怜泪湿青绡， 
怨题红叶， 
落花乱、一帘风雨。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            福寿千春·自度曲
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">柳暗三眠， 
蓂翻七荚， 
禀昴萧生时叶。 
信道凤毛池上种， 
却胜河东鸑鷟。 
笃志典坟， 
经旨素得欧阳学。 
妙文章， 
赴飞黄， 
姓名即登雁塔。 
要成发轫勋业。 
便先教济川， 
整顿舟楫。 
兆朕于今， 
须从此超迁， 
荣膺异渥。 
它日趣装事， 
待还乡欢洽。 
颂椒觞， 
祝遐算， 
寿同龟鹤。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            秋霁
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">虹影侵阶， 
乍雨歇长空， 
万里凝碧。 
孤鹜高飞， 
落霞相映， 
远状水乡秋色。 
黯然望极。 
动人无限愁如织。 
又听得。 
云外数声， 
新雁正嘹呖。 
当此暗想， 
画阁轻抛， 
杳然殊无， 
些个消息。 
漏声稀、银屏冷落， 
那堪残月照窗白。 
衣带顿宽犹阻隔。 
算此情苦， 
除非宋玉风流， 
共怀伤感， 
有谁知得。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            秦楼月·忆秦娥
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">□□□。 
□□□□□□□。 
□□□。 
□□□□， 
□□□□。 
白鸥飞下屏山曲。 
行人点破秋郊绿。 
秋郊绿。 
细看重咏， 
怎生得足。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            糖多令·唐多令
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">天上谪星班。 
青牛初度关。 
幻出蓬莱新院宇， 
花外竹， 
竹边山。 
轩冕傥来闲。 
人生闲最难。 
算真闲、不到人间。 
一半神仙先占取， 
留一半、与公闲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            红窗迥
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">富春坊， 
好景致。 
两岸尽是、歌姬舞妓。 
引调得、上界神仙， 
把凡心都起。 
内有丙丁并壬癸。 
这两尊神， 
为你争些口气。 
火星道， 
我待逞些神通， 
不怕你是水。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            结带巾
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">头巾带。 
谁理会。 
三千贯赏钱， 
新行条例。 
不得向後长垂， 
与胡服相类。 
法甚严， 
人尽畏。 
便缝阔大带， 
向前面系。 
和我太学先辈， 
被人呼保义。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            绕池游
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">渐春工巧， 
玉漏花深寒浅。 
韶景变、融晴蕙风暖。 
都门十二， 
三五银蟾光满。 
瑞烟葱茜， 
禁城阆苑。 
棚山雉扇。 
绛蜡交辉星汉。 
神仙籍、梨园奏弦管。 
都人游玩。 
万井山呼欢抃。 
岁岁天仗， 
愿瞻凤辇。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            绛都春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">东君运巧。 
向枝头点缀， 
琼英虽小。 
全是一般， 
风味花中最轻妙。 
横斜疏影当池沼。 
似弄粉、初临鸾照。 
众芳皆有， 
深红浅白， 
岂能争早。 
莫厌金樽频倒。 
把芳酒赏花， 
追陪欢笑。 
有愿告天， 
愿天多情休教老。 
奇花也愿休残了。 
免乐事、离多欢少。 
易老难叙衷肠， 
算天怎表。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            绿头鸭·多丽
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">敛同云。 
破腊雪霁前村。 
占阳和、孤根先暖， 
数枝已报新春。 
如青女、谩同素质， 
笑姑射、难并天真。 
疏影横斜， 
澄波清浅， 
暗香浮动月黄昏。 
山驿畔， 
行人立马， 
回首几销魂。 
江南远， 
陇使趁程， 
踏尽冰痕。 
有个人人， 
玉肌偏似， 
移我常对金尊。 
拈纤枝、鬓边斜戴， 
嗅芳蕊、眉晕潜分。 
素脸笼霞， 
香心喷日， 
寿阳妆罢酒初醒。 
待调鼎、须贪结子， 
忍见落纷纷。 
霜天晓， 
愁闻画角， 
声断谯门。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            胜胜慢·声声慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">严凝天气， 
近腊时节， 
寒梅暗绽疏枝。 
素艳琼苞， 
盈盈掩映亭池。 
雪中欺寒探暖， 
替东君、先报芳菲。 
暗香远， 
把荒林幽圃， 
景致妆迟。 
别是一般风韵， 
超群卉、不待淡荡风吹。 
雅态仪容， 
特地惹起相思。 
折来画堂宴赏， 
向尊前、吟咏怜伊。 
渐开尽， 
算闲花、野草怎知。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            花前饮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">雨馀天色渐寒渗。 
海棠绽、胭脂如锦。 
告你休看书， 
共我花前饮。 
皓月穿帘未成寝。 
篆香透、鸳衾双枕。 
似恁天色时， 
你道是、好做甚。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            花心动
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">粉堞云齐， 
度清笳、愁入暮烟林杪。 
素艳透春， 
玉骨凄凉， 
勾带月痕生早。 
江天苍莽黄昏後， 
依然是、粉寒香瘦。 
动追感、西园嫩约， 
夜深人悄。 
记得东风窈窕。 
曾夜踏横斜， 
醉携娇小。 
惆怅旧欢， 
回首俱非， 
忍看绿笺红豆。 
香销纸帐人孤寝， 
相思恨、花还知否。 
梦回处， 
霜飞翠楼已晓。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            花心动慢·花心动
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">暑逼芳襟， 
甚全无因依， 
便教人恶。 
赖有枕溪百尺， 
朱楼映日， 
数重香箔。 
驮冰围定犹嫌暖， 
红日绽、雨收残脚。 
漫试取， 
红绡弄雪， 
碎琼推削。 
妆罢低云未稤。 
叶叶地仙衣， 
剪轻裁薄。 
汗洒泪珠， 
急捧金盘， 
向前颗颗盛却。 
凤凰双扇相交扇， 
越撋就、越腰肢弱。 
待做个、青纱罩儿罩著。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            花酒令
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">花酒。 
是我平生结底亲朋友。 
十朵五枝花， 
三杯两盏酒。 
休问南辰共北斗。 
任从他鸟飞兔走。 
酒满金卮花在手。 
且戴花饮酒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            苏幕遮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">水中金， 
冲牛斗。 
玉锁金关， 
护法灵童守。 
赤水丹台龙虎走。 
万象森罗， 
勃勃投珠口。 
饮灵源， 
明火候。 
太乙炉开， 
丹熟神光透。 
浮名浮利终不久。 
下手速修。 
穷取无中有。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            荔子丹
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">斗巧宫妆扫翠眉。 
相唤折花枝。 
晓来深入艳芳里， 
红香散， 
露浥在罗衣。 
盈盈巧笑咏新词。 
舞态画娇姿。 
袅娜文回迎宴处， 
簇神仙、会赴瑶池。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            莫思归·抛球乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">花满名园酒满觞。 
且开笑口对秾芳。 
秋千风暖鸾钗亸， 
绮陌春深翠袖香。 
莫惜黄金贵， 
日日须教贳酒尝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            菩萨蛮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">蓂留四叶书云後。 
此日孙枝秀。 
爱他风味似吾人。 
却是笔头能篆、又能文。 
青青两鬓年方壮。 
儿女俱成长。 
要添富寿共荣华。 
教取一庭兰玉， 
共成家。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            落梅慢·落梅
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">带烟和雪， 
繁枝澹伫， 
谁将粉融酥滴。 
疏枝冷蕊厌群芳， 
年年常占春色。 
江路溪桥谩倒， 
袅袅风中无力。 
暗香浮动冰姿， 
明月里， 
想无花比高格。 
争奈光阴瞬息。 
动幽怨、潜生羌笛。 
新花斗巧， 
有天然闲态， 
倚阑堪惜。 
零乱残英片片， 
飞上舞筵歌席。 
断肠忍泪念前期， 
经岁还有芳容隔。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            落梅风·落梅
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">宫烟如水湿芳晨。 
寒梅似雪相亲。 
玉楼侧畔数枝春。 
惹香尘。 
寿阳娇面偏怜惜， 
妆成一面花新。 
镜中重把玉纤匀。 
酒初醺。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蓦山溪十七首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">当时曾见， 
上苑东风暖。 
今岁却相逢， 
向烟村、亭边驿畔。 
垂鞭立马， 
一晌黯无言， 
江南信， 
寿阳人， 
怅望成断肠。 
琼妆雪缀， 
满野空零乱。 
谁是倚阑干， 
更那堪、胡笳羌管。 
疏枝残蕊， 
犹懒不娇春， 
水清浅， 
月黄昏， 
冷淡从来惯。 
孤村冬杪， 
有景真堪画。 
茅舍绕疏篱， 
见一枝、寒梅潇洒。 
欲将诗句， 
拟待说包容， 
辞未尽， 
意悠悠， 
难把精神写。 
临溪疏影， 
都是前人话。 
此外更何如， 
更须索、良工描下。 
明窗净几， 
长做小图看， 
高楼笛， 
尽教吹， 
不怕随声谢。 
郊居牢落， 
一水流清浅。 
忆得去年冬， 
数枝梅、低临水畔。 
今朝重见， 
把酒祝东风， 
和雪看。 
整凝眸， 
宛若江南岸。 
浮生瞥尔， 
劝汝休嗟叹。 
不觉失芳心， 
柳腰□、纤纤仍换。 
一朝光景， 
休恁作浑闲， 
春不远。 
且追游， 
又办寻芳宴。 
菊花新过， 
秋蕊香犹媚。 
三八燕山亭， 
贺圣朝、申生明世。 
肃霜天晓， 
正快活年时， 
庆新寿， 
万年欢， 
人醉蓬莱里。 
红衫儿歌， 
水调夸多丽。 
仰祝寿星明， 
指黄河、清年可拟。 
欢同鱼水， 
永遇乐倾杯， 
风流子、洞仙歌， 
曲唱千秋岁。 
梅传春信， 
又报年华晚。 
昨夜半开时， 
似雪到、梢头未遍。 
凝酥缀粉， 
绰约玉肌肤， 
香黯淡， 
月朦胧， 
谁是黄昏伴。 
故园深处， 
想见孤根暖。 
千里未归人， 
向此际、只回泪眼。 
凭谁为我， 
折寄一枝来， 
凝睇久， 
俯层楼， 
忍更闻羌管。 
梅梢破萼， 
已见春心了。 
别有淡容仪， 
又不与、嫣然同笑。 
东风翦蜡， 
簇作闹蛾儿， 
冰未泮， 
水犹寒， 
散在千林表。 
轻衫小帽， 
行尽荒山道。 
一点麝脐香， 
恼著人、多多少少。 
月斜门掩， 
消损怕黄昏， 
清影乱， 
翠帏深， 
且喜归来早。 
前村昨夜， 
先报春消息。 
庾岭一枝开， 
见行人、频频顾惜。 
东君布巧， 
妆蕊似裁□， 
疏竹外， 
小溪边， 
雪里藏春色。 
朔风吹绽， 
不假和风拆。 
根暖独亨嘉， 
向百花、头先占得。 
高楼羌笛， 
且劝莫凄然， 
协帝梦， 
起商岩， 
须尽调羹力。 
青春三月。 
沙塘水浅， 
又一番春信。 
玉骨不知寒， 
亲修篁、几苞隐映。 
幽香荏苒， 
不让洒蔷薇， 
弯月冷， 
漫涟漪， 
云断暗香影。 
朱扉深处。 
谢绝尘埃境。 
百草未开花， 
□茕然、教伊孤冷。 
东风世态， 
只恋碧桃枝， 
曲玉管， 
且休吹， 
免使成遗恨。 
素苞淡注。 
自是东君试。 
占断陇头光， 
正雪里、前村独步。 
一枝竹外， 
日暮怯轻寒， 
山色远， 
水声长， 
寂寞江头路。 
小桥斜渡。 
人静销魂处。 
淡月破黄昏， 
影浮疏、清香暗度。 
竹篱茅舍， 
斜倚为谁愁， 
应有恨， 
负幽情， 
惟恐风姨妒。 
岁寒辽邈， 
望断江南信。 
墙外一枝斜， 
对兰堂、绮罗隐映。 
水清月淡， 
疑是寿阳妆， 
烟浪急， 
小桥横， 
点点疏清影。 
天姿潇洒， 
不减瑶台韵。 
占断玉楼春， 
被松筠、笑他孤冷。 
幽人何在， 
无处觅馀寒， 
疏雨过， 
泪痕深， 
枉了衷肠恨。 
填河鹊喜， 
巧夕来时候。 
深院瑞烟浓， 
隐隐听、梨园清奏。 
兰车玉佩， 
飞下蕊宫仙， 
春鬓绿， 
醉颜红， 
不减年时旧。 
金杯争劝， 
尽是闺房秀。 
试问寿何如， 
与天孙、相为长久。 
看看子舍， 
添个捧觞人， 
从此去， 
尽欢娱， 
庆事年年有。 
危栏独倚， 
往事思量遍。 
回首掩朱扉， 
敛云鬓、闲拈针线。 
轻罗碎翦， 
缝个小梅花， 
灯闪闪， 
夜沈沈， 
玉指轻轻拈。 
寒苞素艳， 
浑似枝头见。 
半拆与初开， 
谁赢得、江南手段。 
玉冠斜插， 
惟恨欠清香， 
风动处， 
月明时， 
不怕吹羌管。 
小山苍翠， 
竹影横窗畔。 
青缕断薰炉， 
觉身居、风台月观。 
清香招近， 
谁为植幽丛， 
金作蓓， 
蕾成花， 
尚带鹅黄浅。 
汉宫半额， 
未许人间见。 
不比岭前梅， 
问无因、天高水远。 
宜烟宜雨， 
淡淡一枝春， 
乘好兴， 
缀新诗， 
只恐冰生砚。 
月惟四日。 
又转黄锺律。 
好景会生辰， 
是天降、真儒无敌。 
称觞设席， 
香雾腾葱郁。 
霜天晓， 
笙歌彻， 
玉斝倾仙液。 
当年桂子， 
元是蓬莱客。 
任留宿蓬莱， 
道山试、玉堂翰墨。 
一封飞下， 
趣召入黄扉， 
台星照， 
寿星明， 
相映居南极。 
重黎默运， 
可意萦人处。 
清楚玉蕤仙， 
独幽栖、村溪月坞。 
冰腮露鬓， 
佳致在西湖， 
月出早， 
雪消迟， 
立马红墙序。 
寒梢微萼， 
点点蝇头许。 
欲露小檀心， 
似生怕、施朱红紫。 
返魂香细， 
堪吊独醒人， 
临泽国， 
袭清风， 
且咏离骚句。 
竹篱茆舍， 
底是藏春处。 
玉蓓锁檀心， 
带黄昏、轻烟细雨。 
神清骨莹， 
端似雪堂仙， 
临岁晚， 
傲寒威， 
寂寞江村住。 
琼林阆苑， 
有信终归去。 
冷暖笑凡情， 
辨南枝、北枝几许。 
灵芳绝艳， 
知肯为谁容， 
东阁里， 
西湖畔， 
总与花为主。 
以上宋无名氏作品《蓦山溪》共17首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            虞主歌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">转紫芝。 
指东都帝畿。 
愁雾里、箫声宛转， 
辇路逶迤。 
那堪见、郊原芳菲。 
日迟迟。 
对列凤翣龙旗。 
轻阴黯四垂。 
楼台绿瓦沍琉璃。 
仙仗归。 
寿原清夜， 
寒月掩褕褘。 
翠幰雕轮， 
空反灵螭。 
憩长岐。 
嵩峰远， 
伊川渺弥。 
此时还帝里。 
旌旛上下， 
葆羽葳蕤。 
天街回、垂杨依依。 
过端闱。 
阊阖正辟金扉。 
觚棱射暖晖。 
虞神宝篆散轻丝。 
空涕涕。 
望陵宫女， 
嗟物是人非。 
万古千秋， 
烟惨风悲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            虞神·虞神歌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">复土初。 
明旌下储胥。 
回虚仗， 
箫笳互奏， 
旌旆随驱。 
岂知飚御在蓬壶。 
道萦纡。 
风日惨、六马踌躇。 
留恨满山隅。 
不堪回首， 
翠柏已扶疏。 
帝城渐迩， 
愁雾锁天衢。 
公卿百辟， 
鳞集云敷。 
迓龙舆。 
端门辟， 
金碧凌虚。 
此时远帝都。 
严清庙， 
入空时升， 
文物灿烂极嘉娱。 
配三宗， 
号称神， 
古所无。 
帝德协庙虞。 
九歌毕奏斐然殊。 
会轩朱。 
神具燕喜， 
锡福集皇居。 
更千万祀， 
佑启邦图。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            虞美人
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">绮疏人把罗衣叠。 
岫幌铺残月。 
宝烟细袅博山中。 
梦惹暖红鸳锦、醉香风。 
觉来犹记乘鸾处。 
不是蓝桥住。 
落花流水认前溪。 
想见五云为路、静无泥。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蜡梅香
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">爱日初长。 
正园林才见， 
万木凋黄。 
槛外朝来， 
已见数枝， 
复欲掩映回廊。 
赐与东皇。 
付芳信、妆点江乡。 
想玉楼中， 
谁家艳质， 
试学新妆。 
桃杏苦寻芳。 
纵成蹊， 
岂能似恁清香。 
素艳妖娆， 
应是尽夜， 
曾与明月添光。 
瑞雪冰霜。 
浑疑是、粉蝶轻狂。 
待拚吟赏， 
休听画楼， 
横管悲伤。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">急鼓初锺声报晓。 
楼上今朝， 
卷起珠帘早。 
环佩珊珊香袅袅。 
尘埃不到如蓬岛。 
何用珠玑相映照。 
韵胜形清， 
自有天然好。 
莫向尊前辞醉倒。 
松枝鹤骨偏宜老。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            行香子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">清要无因， 
举选艰辛。 
系书钱、须要十分。 
浮名浮利， 
虚苦劳神。 
叹旅中愁， 
心中闷， 
部中身。 
虽抱文章， 
苦苦推寻。 
更休说、谁假谁真。 
不如归去， 
作个齐民。 
免一回来， 
一回讨， 
一回论。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            行香子慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">瑞景光融。 
换中天霁烟、佳气葱葱。 
皇居崇壮丽， 
金碧辉空。 
彤霄外、瑶殿深处， 
帘卷花影重重。 
迎步辇、几簇真仙， 
贺庆寿新宫。 
方逢。 
圣主飞龙。 
正休盛大宁， 
朝野欢同。 
何妨宴赏， 
奉宸意慈容。 
韶音按、露觞将进， 
蕙炉飘馥香浓。 
长愿承颜， 
千秋万岁， 
明月清风。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西地锦
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">重过黄梁古驿。 
著一鞭春色。 
长亭细柳， 
青青尚浅， 
不禁攀折。 
且醉章台风月。 
莫归鞍催发。 
紫泥诏下， 
朝天去了， 
如何来得。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西江月四四首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">八月秋中玉律， 
十分月满瑶台。 
芳姿谪下佛宫来。 
疑是东方世界。 
黛绿旋闻香发， 
桃红新晕芳腮。 
春风满面笑容开。 
长似观音自在。 
伴我鹿车鱼釜， 
从伊裙布钗荆。 
年年七月甫三旬， 
今日生朝资庆。 
二女长俱麻绩， 
三男俱读书声。 
吾年五十不多争， 
好事且宜少等。 
北岭天饶瑞雪， 
南枝地段红苞。 
朦胧霁月映寒梢。 
谁把玉人纱罩。 
香胜炉薰龙麝， 
奇过庭拥琼瑶。 
一杯清酒愿相招。 
慰我茅堂清瘦。 
才入冬来三日， 
人都道小春来。 
生生一脉早胚胎。 
消息南枝大。 
好向腊前冬後， 
贞元接处滋培。 
调羹手段栋梁材。 
直待文明嘉会。 
草市人归日落， 
荒城风急鸦翻。 
独携尊酒上高寒。 
缥缈云横楚观。 
柳外半篙绿水， 
烟中数笔青山。 
天涯流落岁将残。 
望断故园心眼。 
蹴踘场中年少， 
秋千架上佳人。 
三三两两趁芳辰。 
玩赏风光美景。 
日暖风和明媚， 
更加花草香馨。 
红颜移步出闺门， 
偷揭绣帘相认。 
翠岭游仙梦破， 
暖香残酒醒时。 
子规啼月下花枝。 
日涌山光照市。 
柳拂眉间黛色， 
桃匀脸上胭脂。 
凄凄芳草路无泥。 
脉脉归心似醉。 
灯火楼台欲下， 
笙歌院落将归。 
冰瓷金缕胜琉璃。 
春笋捧来纤细。 
饮罢高阳人散， 
曲终巫峡云飞。 
千万修合斗新奇。 
须带别离滋味。 
翡翠枝头晚萼， 
婵娟月里飘香。 
春兰秋蕙作寻常。 
不与夭桃朋党。 
笑见深红浅白， 
从教蝶舞蜂忙。 
风流标致道家妆。 
潇洒得来别样。 
风雨朝来恶甚， 
池塘春去无多。 
绿杨阴里溜莺棱。 
枝上老红犹堕。 
酒满蚁浮金匜， 
烛残泪滴铜荷。 
更阑孤枕奈情何。 
只恐巫山梦破。 
风雨馀寒过了， 
池塘春水生时。 
迁莺飞上拂云枝。 
春遍柳村花市。 
酒面清空似水， 
玉杯温莹如脂。 
莫教花谢涴尘泥。 
把住东君索醉。 
好个马山居士， 
功名富贵浮云。 
庵儿侧傍万杉阴。 
烟里时横小艇。 
律中林锺将半， 
华堂寿斝频斟。 
声声齐祝百千龄。 
坐看云仍贵盛。 
侯绩分从东鲁， 
世勋来在姬公。 
桂枝少日冠蟾宫。 
枳棘暂栖鸾凤。 
报道小春来也， 
令辰申降高崧。 
功名富贵管无穷。 
指日经纶大用。 
花下春光正好， 
柳边春色才多。 
雨声日夜长沧波。 
暗地芳心滴破。 
拍拍浪飞白雪， 
冥冥山点青螺。 
汀兰岸芷有情麽。 
还惜江城春过。 
黄蜡谁将点缀， 
红膏不许施妆。 
孤根来自水云乡。 
风味天然酝酿。 
看取玉奴呵手， 
摘来珠露沾裳。 
翠环斜插一枝香。 
似簇蜂儿头上。 
积玉堆金闲事， 
惊天动地虚名。 
算来二足是人生， 
有子方为吉庆。 
莫道一夔足矣， 
也须学著徐卿。 
我翁休笑又添丁。 
这个孩儿好命。 
几萼红搀桃径， 
双茎翠舞蓂阶。 
小春霏霭瑞蓬莱。 
寿旦称觞青在。 
牛斗辉腾气概， 
风云壮入襟怀。 
年年鹤发笑颜开。 
西爽亭前戏彩。 
葭管一阳已复， 
蓂阶五叶还留。 
星瞻南极瑞光浮。 
知是降生时候。 
算衍恰侔周卦， 
福多更协箕畴。 
绿衣戏舞捧琼舟。 
满劝长生寿酒。 
翦翦轻寒雨後， 
瞳瞳晓日晴时。 
春风先到绿杨枝。 
金缕野桥山市。 
鶗鴂巧调琴筑， 
海棠惜吐胭脂。 
玉骢未解锦障泥。 
且挂征鞭一醉。 
健体安身可美， 
喜笑化食堪夸。 
更言一事实为佳。 
肥风瘦痨都罢。 
兼且时光似箭， 
更加景色难赊。 
名园等处乐奢华。 
一任佳人玩耍。 
绛蜡攒宝炬， 
碧刍香衬金卮。 
东风吹下玉龙儿。 
融就满堂和气。 
此日兰汤新浴， 
他年桂苑同携。 
小词聊代弄璋诗。 
剩与犀钱利市。 
剧饮犹能鲸吸， 
细书仍作蝇头。 
人间八十最风流。 
况又今年九九。 
不用蒲轮加璧， 
不须磻石垂钩。 
八千春更八千秋。 
但愿灵椿长寿。 
良月才经四日， 
彭城庆诞真贤。 
从来斗酒百诗篇。 
锦绣文章灿烂。 
自合宰官身现， 
谁知富贵由天。 
但教福寿喜双全。 
直看子孙荣显。 
梁上喃喃燕语， 
纸间戢戢蚕生。 
满城风雨近清明。 
不道有人新病。 
春事一溪流水， 
杨花千点浮萍。 
好风一霎为吹晴。 
独步小园清影。 
隆暑正当三伏， 
明朝又是双旬。 
崧高孕秀降生申。 
再捧瑶觞称庆。 
督府赞猷英俊， 
难淹大展经纶。 
倚需召入秉洪钧。 
上佐万年明圣。 
么六把门已定， 
二四三五成梁。 
须知四六做烟梁。 
五六单行无障。 
掷得么三采出， 
填胲此处高强。 
到家先起妙无双。 
号曰金赢取赏。 
蓂褪尧阶八叶， 
桃翻禹浪三层。 
欢传崧岳挺生申。 
儿女团栾争庆。 
名注长生仙籍， 
未须仰祝龟龄。 
芳联子舍早蜚声。 
富贵荣华鼎盛。 
扑扑云垂四野。 
冥冥雁下平芜。 
萧萧风叶乱黄芦。 
寒入一滩鸥鹭。 
准拟云窗水榭。 
装成玉树冰壶。 
卷帘独坐拈髭须。 
待看六花飞舞。 
强调朱粉对菱花。 
蹙损眉峰懒画。 
请知诸郡子弟， 
尽是湖海高朋。 
今年神首赛齐云。 
别是一般风韵。 
来时向前参圣， 
然後疏上挥名。 
香金留下仿花人， 
必定气球取胜。 
琼沼融成沆瀣， 
冰檐滴尽真珠。 
一园草木气方苏。 
又学杨花飞舞。 
何必乱飘密洒， 
却疑细糁轻铺。 
谁将粉墨画成图。 
玉做小亭高树。 
三级掀腾波浪， 
一堂庆会风云。 
快乘霹雳化龙
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            解佩令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">曾妙年拾芥功名易。 
暂栖鸾、何厌小试。 
迤逦哦松， 
便整顿、河阳桃李。 
寿几许、也犹固未。 
归来谩、学个陶潜志。 
遇诞辰、昴宿降瑞。 
春色三分才过二。 
寿觞沉醉。 
祝等彭祖八百岁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            诉衷情
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">碧天明月晃金波。 
清浅滞星河。 
深深院宇人静， 
独自问姮娥。 
圆夜少， 
缺时多。 
事因何。 
嫦娥莫是， 
也有别离， 
一似人麽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            误桃源
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">砥柱勒铭赋， 
本赞禹功勋。 
试官亲处分， 
赞唐文。 
秀文冥子里， 
銮驾幸并汾。 
恰似郑州去， 
出曹门。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            调笑·调笑令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">非雾。 
花无语。 
远似朝云何处去。 
凌波不过横塘路。 
燕燕莺莺飞舞。 
风吹仙袂飘飘举。 
拟倩游丝惹住。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            调笑令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">花酒。 
满筵有。 
酒满金杯花在手。 
头上戴花方饮酒。 
饮罢了高叉手。 
琵琶拨尽相思调。 
更向当筵舞袖。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            谒金门
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">真个美。 
水墨观音难比。 
闻道观音谁不害。 
见来须顶礼。 
徐步金莲满地。 
那更兰心聪慧。 
一曲清歌离皓齿。 
梁尘飞不已。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贺圣朝
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">太平无事， 
四边宁静狼烟眇。 
国泰民安， 
谩说尧舜禹汤好。 
万民翘望彩都门， 
龙灯凤烛相照。 
只听得教坊杂剧欢笑。 
美人巧。 
宝箓宫前， 
咒水书符断妖。 
更梦近、竹林深处胜蓬岛。 
笙歌闹。 
奈吾皇， 
不待元宵景色来到。 
只恐後月， 
阴晴未保。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贺圣朝影·添声杨柳枝
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">雪满长安酒价高。 
度寒宵。 
身轻不要鷫鸘袍。 
醉红娇。 
花月暗成离别恨， 
梦无憀。 
起来春信惹梅梢。 
又魂消。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贺新郎十一首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">步自雪堂去。 
望临皋、将归二客， 
从余遵路。 
木叶萧萧霜露降， 
仰见天高月吐。 
共对影、行歌频顾。 
月白风清如此夜， 
叹无肴、有酒成虚度。 
闻薄暮， 
网罾举。 
归而斗酒谋诸妇。 
便携鳞载酒， 
相从旧追游处。 
断岸横江寻赤壁， 
不复江山如故， 
但放舟、中流容与。 
客去冥然方就睡， 
梦蹁跹、羽衣揖余语。 
相顾笑， 
遂惊寤。 
父老持杯水。 
叹世间、公论无情， 
是非易位。 
来饯花封贤令尹， 
籍籍攀辕耳语。 
留不住、青原抚字。 
蓦地风波平地起， 
算十常、八九乖人意。 
无处著， 
不平气。 
浩然一曲歌归去。 
问城郭田园， 
曾荒尤未。 
亲旧过从同一笑， 
不羡浮云富贵。 
任造物、小儿厮戏。 
失马安知非是福， 
况庙庭、侑祀方思魏。 
天定也， 
诏书至。 
官职从他大。 
官大时、烦恼偏多， 
不如到我。 
我有数间临水屋， 
随分田园些个。 
也薄有、新蔬时果。 
浊酒三杯棋一局， 
对花前、时抱添丁坐。 
间觅句， 
唱仍和。 
年年生日人争贺。 
谩相期、黄扉紫闼， 
玉堂青琐。 
一日平章风月事， 
奉保永无期祸。 
只如此、有何不可。 
阁箸相疑真可笑， 
政事堂、日里如何□。 
似恁地， 
待则麽。 
贺鹊冰檐绕。 
伴华堂、两催妆束， 
音传青鸟。 
瑞气沉烟金鸭袅。 
脆管繁弦迭奏。 
拥出个、仙娥窈窕。 
秋水芙蓉相映照。 
算人间、天上真希少。 
肌玉润， 
臂金瘦。 
仙郎况是青春调。 
向鸳鸯、彩丝结就， 
同心巧。 
料想梅花先得了。 
昨夜一枝开早。 
无地著、许多欢笑。 
准拟计台魁鹗表。 
著青衫、跃马长安道。 
一百岁， 
一双好。 
路入蓝桥境。 
忆当年、云英来会， 
玄霜捣尽。 
争似温公风流婿， 
一笑欢传玉镜。 
便胜似、琼浆玉饮。 
自是振振佳公子， 
冰肌玉骨相辉映。 
一对儿， 
好厮称。 
夜深银烛交红影。 
雀屏开、凤帷拥绣， 
鸳衾铺锦。 
雨意云情应多少， 
梦到巫山一枕。 
好语向、耳边频听。 
但愿来春青云路， 
管一枝、青桂嫦娥近。 
闻早寄， 
凤楼信。 
鸾凤初成匹。 
想桃源、刘郎仙女， 
新欢稠密。 
昨夜文星从天降， 
孕作凡器质。 
却正属、梅黄时日。 
三九良辰佳气蔼， 
听重重相贺欢声溢。 
又复见， 
嘉宾集。 
满堂笑语罗筵席。 
道称觞、宴你双庆， 
有谁能及。 
好事鼎来惬人意， 
看看功名在即。 
况先得、凤楼消息。 
祈遂与君偕老愿， 
劝樽前且饮长生液。 
增福寿， 
至千□。 
瑞霭笼晴晓。 
正小春时候， 
和气十分缭绕。 
月姊精神还窈窕。 
甚似星郎年少。 
同共入、蓬莱仙岛。 
鸾凤铿铿风缥缈。 
算一双、两好真奇妙。 
天上有， 
世间少。 
桥门名姓掀张了。 
更那堪、榜下新婚， 
才名表表。 
便好相成勤夙夜， 
莫使脱簪遗笑。 
且早趁、青春才调。 
向去功名成就後。 
到恁时节风流好。 
胜今日， 
登科小。 
十月临皋暮。 
客从予、黄泥之坂， 
凛然霜露。 
相与行歌而言曰， 
月白风清如许。 
念无酒、归谋诸妇。 
妇曰斗酒藏之已久， 
可携为、赤壁之游否。 
江水落， 
出洲渚。 
登龙踞虎幽宫俯。 
啸一声、山鸣谷应， 
寂寥四顾。 
有鹤东来西去也， 
梦道士、揖予而语。 
赤壁之游乐乎否， 
问其名、不答予惊悟。 
开户视， 
不知处。 
四海文章伯。 
自雪堂人老， 
有谁当得。 
馀子纷纷何足数， 
除是壶中仙客。 
况夺得、秋光清彻。 
笔下诗成愁鬼魅， 
更千军、侍帐看飞檄。 
须信道， 
万人杰。 
胸襟浩荡乾坤窄。 
向楼东吟笑， 
壮心谁识。 
直渡黄河擒颉虏， 
吐尽平生奇策。 
终不负、雄姿英发。 
闻说九重飞紫诏， 
想鸣珂、日晚朝天阙。 
鸿鹄举， 
楚天阔。 
苏子秋七月。 
向凉宵、扁舟与客， 
共游赤壁。 
清吹徐来波不动， 
举酒诵诗属客。 
白露与、水光相接。 
万顷茫茫风浩浩， 
飘飘乎、遗世而独立。 
棹兰桨， 
沂空阔。 
正襟危坐而言曰。 
客知夫、天地之间， 
久长无物。 
惟有清风与明月， 
万古用之不竭。 
寓耳目、为声为色。 
客笑欣然重酌酒， 
忽盘肴既尽杯狼籍。 
□□□， 
东方白。 
天意扶炎宋。 
为吾皇、维衡狱孕， 
长沙星梦。 
社稷勋庸天地窄， 
不数智名功勇。 
要自有、胸中妙用。 
擎着东南一柱， 
看边民、买犊归耕种。 
官职易， 
此身重。 
黄封已见传宣送。 
却春来、洪钧初转， 
紫枢归拱。 
岁岁玉楼春噀处， 
慧质明妆环拥。 
正弟劝、兄酬欢纵。 
一寸丹心坚似铁， 
待磨崖、勒就浯溪颂。 
龙尾道， 
接天踵。 
以上宋无名氏作品《贺新郎》共11首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            踏歌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">带雪。 
向南枝， 
一朵江梅坼。 
许多时、甚处收香白。 
占千葩百卉、先春色。 
拟莹洁。 
正广寒宫殿人窥隔。 
销魂处、画角数声彻。 
暗香浮动黄昏月。 
最潇洒处最奇绝。 
孤标迥、不与群芳列。 
吟赏竟连宵， 
痛饮无休歇。 
输有心牧童偷折。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            踏莎行十二首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">点点琼酥， 
初寒乍结。 
看来未忍轻轻折。 
园林正告久萧条， 
春工著意饶先发。 
眼底不凡， 
枝头自别。 
也知彻苦宜霜雪。 
这般风味凭馨香， 
怎教桃李同时节。 
萼破前村， 
枝横江路。 
铁心应也频凝伫。 
怕愁惟恐不禁愁， 
宁教雪月相分付。 
不测春来， 
难追香去。 
无人知我心先误。 
多情总道是东君， 
东君也有无情处。 
孤馆深沉， 
晓寒天气。 
解鞍独自阑干倚。 
暗香浮动月黄昏， 
落梅风送沾衣袂。 
待写红笺， 
凭谁与寄。 
先教觅取嬉游地。 
到家正是晚春时， 
小桃花下拼沉醉。 
花县来迎， 
瓜期欣至。 
大贤初度今朝是。 
蕤宾律应又将中， 
明宵圆月光腾瑞。 
兰玉称觞， 
斑斓舞戏。 
椒浆聊壮君行志。 
看看人已在鹏程， 
趋朝指日为舟济。 
金鼎休翻， 
玉壶休倒。 
为伊弹彻求凰操。 
歌台舞榭没长情， 
不如相伴文园老。 
荆里钗宜， 
布边裙好。 
有缘封国还他到。 
端能一意谢红尘。 
归来便带宜男草。 
悄无人语重帘卷。 
瘦影横斜， 
断桥路小。 
如今梦断孤山了。 
冷魂趁鹤不归来， 
荒山没尽深深草。 
月下罗浮， 
一樽自笑。 
旧枝尚记幽禽抱。 
王令人梦里说相思， 
被谁惊破霜天晓。 
殢酒情怀， 
恨春时节。 
柳丝巷陌黄昏月。 
把君团扇卜君来， 
近墙扑得双蝴蝶。 
笑不成言， 
喜还生怯。 
颠狂绝似前春雪。 
夜寒无处著相思， 
梨花一树人如削。 
宴罢琼林， 
醉游花市， 
此时方显男儿志。 
玉母池边， 
曾记旧识。 
玉京仙苑新移得。 
素娥青女好精神， 
比看终是无颜色。 
传入汉宫， 
偷拟妆饰。 
寿阳空恁劳心力。 
寒香都不为春来， 
莫将远寄春消息。 
月朏银河， 
秋生玉宙。 
金风丛桂香生袖。 
儿孙重侍戏斑兰， 
霞觞共庆公家寿。 
学问从心， 
希年谁有。 
东之行应贤良召。 
吉音先动菊花期， 
一门依旧夸三秀。 
枝绿初匀， 
萼红犹浅。 
化工妆点年华晚。 
暗香疏影水亭边， 
黄昏月下依稀见。 
十二危楼， 
谁人倚遍。 
只愁羌笛声幽怨。 
少留情意待春来， 
东君准拟长拘管。 
以上宋无名氏作品《踏莎行》共12首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            踏青游
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">识个人人， 
恰正二年欢会。 
似赌赛、六只浑四。 
向巫山、重重去， 
如鱼水。 
两情美。 
同倚画楼十二。 
倚了又还重倚。 
两日不来， 
时时在人心里。 
拟问卜、常占归计。 
拚三八清齐， 
望永同鸳被。 
到梦里。 
蓦然被人惊觉， 
梦也有头无尾。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            转调贺圣朝·贺圣朝
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">渐觉一日， 
浓如一日， 
不比寻常。 
若知人、未伊瘦损， 
成病又何妨。 
相思到了， 
不成模样， 
收泪千行。 
把从前泪， 
来做水流， 
也流到伊行。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            迎春乐令·迎春乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">神州丽景春先到。 
看看是、韶光早。 
园林深处东风过， 
红杏里、莺声好。 
漠漠青烟远远道。 
触目是、绿杨芳草。 
莫惜醉重游， 
逡巡又、年华老。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            还宫乐
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">喜贺我皇， 
有感蓬莱， 
尽降神仙。 
到乘鸾驾鹤御楼前。 
来献长寿仙丹。 
玉殿阶前排筵会， 
今宵秋日到神仙。 
笙歌寥亮呈玉庭， 
为报圣寿万年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            远朝归
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">新律才交， 
早旧梢南枝， 
朱污粉腻。 
烟笼淡妆， 
恰值雨膏初细。 
而今看了， 
记他日、酸甜滋味。 
多应是， 
伴玉簪凤钗， 
低桠斜堕。 
迤逦。 
对酒当歌， 
眷恋得芳心， 
竟日何际。 
春光付与， 
尤是见欺桃李。 
叮咛寄语， 
且莫负、尊前花底。 
拚沈醉， 
尽铜壶、漏传三二。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            选冠子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">庾岭烟光， 
江南风景， 
冷落岁寒庭院。 
疏林万木冻折， 
孤根独犯， 
晓霜回暖。 
萼点胭脂， 
粉凝芳叶， 
依稀几枝初绽。 
上层楼、月夜凭阑， 
风送暗香清远。 
嗟往昔、汉妃临鸾， 
新妆才饰， 
艳绝人间金钿。 
东君信息， 
造化工夫， 
却笑众葩开晚。 
若是芳菲迅速， 
终与和羹， 
凤池仙馆。 
愿楼头、羌笛休吹， 
免使为花肠断。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            遍地花
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">元是竹林旧伴侣。 
去人日、偶相遇。 
笑卢同、狂怪尝茶， 
问子建、诗成几步。 
忆去年、乞巧同欢， 
把琴弦、细细与说。 
伤你爱四勾三， 
生下五男二女。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            酹江月·念奴娇
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">天高气爽， 
正金风玉露， 
安排秋节。 
株守蓬窗无寸效， 
自愧才非人杰。 
那更家贫， 
又添丁累， 
料想无奇骨。 
新章褒美， 
天然好语还发。 
堪羡力薄无储， 
宾庖萧萦， 
乏礼延佳客。 
多谢诸公来宠贲， 
虽有一瓯春雪。 
玉果未圆， 
犀钱须办， 
早早为君说。 
恐辜珠玉， 
小词聊且权折。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉太平
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">厌厌闷着。 
厌厌闷着。 
奴儿近日听人咬， 
把初心忘却。 
教人病深谩摧拙。 
凭谁与我分说破， 
仔细思量怎奈何， 
见了伏些弱。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉春风
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">陌上清明近。 
行人难借问。 
风流何处不来归， 
闷闷闷。 
回雁峰前， 
戏鱼波上， 
试寻芳信。 
夜久兰膏烬。 
春睡何曾稳。 
枕边珠泪几时乾， 
恨恨恨。 
惟有窗前， 
过来明月， 
照人方寸。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉瑶池
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">柳拈金丝花吐绣。 
蝶拍莺歌， 
来献天人寿。 
一点红黄眉上秀。 
玻璃满泛长生酒。 
丁祝遐龄天样久。 
年年岁岁笙歌奏。 
早晚郎君纡紫绶。 
归来色共斑衣斗。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉花阴
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">粉妆一捻和香聚。 
教露华休妒。 
今日在尊前， 
只为情多， 
脉脉都无语。 
西湖雪过留难住。 
指广寒归去。 
去後又明年， 
人在江南。 
梦到花开处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉落魄·一斛珠
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">梅花似雪。 
赏花记得同欢悦。 
更阑犹自贪攀折。 
不怯春寒， 
须要待明月。 
如今月上花争发。 
疏枝冷蕊对离缺。 
人心只道花争别。 
不道人心， 
不似旧时节。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉蓬莱
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">正香茱试紫， 
嫩菊敷黄， 
九秋佳致。 
峻岳生申， 
运启千龄瑞。 
玉宇澄清， 
金盘沆瀣， 
融结锺冲粹。 
地位须还， 
粉垣薇省， 
木天蓬秘。 
锦政慈祥， 
琴堂安静， 
万里丰年， 
一同和气。 
斗大雷封， 
难久蒙私惠。 
半刺平分， 
剡书交上， 
逸驾开骅骥。 
来岁称觞， 
人归清禁， 
班联丹陛。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            采桑子十一首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">东君有意观群卉， 
故放争先。 
带露含烟。 
对月偏宜映水边。 
琼苞素蕊胭脂淡， 
雪後风前。 
堪赏堪怜。 
曾与歌楼佐管弦。 
飞琼欲赴瑶台宴， 
先具威仪。 
云驾霓衣。 
从者皆骑白凤飞。 
人间尽变为银海， 
此景偏奇。 
姑射冰姿。 
昨夜前村见一枝。 
江南春信梅先赋， 
休道春迟。 
映竹开时。 
姑射仙人雪作肌。 
青楼且莫吹羌管， 
留劝金卮。 
折取高枝。 
香满名园蝶未知。 
南枝淡伫无妖艳， 
蜡蕊羞黄。 
争似红妆。 
不假施朱弄晓光。 
雪融日暖琼肌腻， 
酒晕生香。 
桃脸相当。 
尤笑桃花混众芳。 
年年才到花时候， 
风雨成旬。 
不肯开晴。 
误却寻花陌上人。 
今朝报道天晴也， 
花已成尘。 
寄语花神。 
何似当初莫做春。 
群芳尽老园林烬， 
独有寒梅。 
探得春回。 
昨夜前村一朵开。 
轻盈雪里孤根秀， 
素脸香腮。 
羌管休催。 
留取琼葩佐酒杯。 
熔金脱得花钿小， 
点缀琼枝。 
月淡风微。 
露浥香肌自是奇。 
玉人呵手昂头翦， 
纤鬓边垂。 
似簇蜂儿。 
春入芳容不肯飞。 
霜风漏泄春消息， 
折破孤芳。 
野兴彷徨。 
姑射神仙触处藏。 
新妆不假施朱粉， 
雪月交光。 
欲赠东皇。 
冷淡龙涎点点香。 
烟笼淡月寒宵永， 
悄悄帘栊。 
微度香风。 
几点梅开小院中。 
拥衾敧枕难成寐， 
萧寺初钟。 
雁响遥空。 
家在青山千万重。 
阳和欲报春来也， 
先上南枝。 
桃李休疑。 
折遍香梢人未知。 
黄昏小院谁攀折， 
疏影斜敧。 
半掩朱扉。 
旋嗅清香月下归。 
幽芳莹白前村里， 
岂藉春工。 
胜尽群红。 
琼拈凝酥向不同。 
一声羌管愁人处， 
片片西东。 
睹此遗踪。 
不怨狂风怨马融。 
以上宋无名氏作品《采桑子》共11首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金明池
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">琼苑金池， 
青门紫陌， 
似雪杨花满路。 
云日淡、天低昼永， 
过三点、两点细雨。 
好花枝、半出墙头， 
似怅望、芳草王孙何处。 
更水绕人家， 
桥当门巷， 
燕燕莺莺飞舞。 
怎得东君长为主， 
把绿鬓朱颜， 
一时留住。 
佳人唱、金衣莫惜， 
才子倒、玉山休诉。 
况春来、倍觉伤心， 
念故国情多， 
新年愁苦。 
纵宝马嘶风， 
红尘拂面， 
也则寻芳归去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金殿乐慢
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">驾紫鸾軿。 
乘风缥缈游仙。 
红霓蘸影， 
近瑶池、鹤戏芝田。 
临蕙圃、饮琼泉。 
上萧台、遥瞻九天。 
对真人蕊书亲授， 
已向南宫住长年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金盏倒垂莲
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">依约疏林， 
见盈盈春意， 
几点霜蕤。 
应是东君， 
试手作芳菲。 
粉面倚、天风微笑， 
是日暖、雪已晴时。 
人静么凤翩翩， 
踏碎残枝。 
幽香浑无著处， 
甚一般雨露， 
独占清奇。 
淡月疏云， 
何处不相宜。 
陌上报春来也， 
但绿暗、青子离离。 
桃杏应仗先容， 
次第追随。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金盏子令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">东风报暖， 
到头嘉气渐融怡。 
巍峨凤阙， 
起鳌山万仞， 
争耸云涯。 
梨园弟子， 
齐奏新曲， 
半是埙篪。 
见满筵、簪绅醉饱， 
颂鹿鸣诗。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金盏子慢·金盏子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">丽日舒长， 
正葱葱瑞气， 
遍满神京。 
九重天上， 
五云开处， 
丹楼碧阁峥嵘。 
盛宴初开， 
锦帐绣幕交横。 
应上元佳节， 
君臣际会， 
共乐升平。 
广庭。 
罗绮纷盈。 
动一部、笙歌尽新声。 
蓬莱宫殿神仙景。 
浩荡春光， 
逦迤王城。 
烟收雨歇， 
天色夜更澄清。 
又千寻火树， 
灯山参差， 
带月鲜明。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金缕衣·贺新郎
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">帝遣司花女。 
炯琼琚瑶佩， 
新来满空飞舞。 
飞到水晶宫阙处， 
还被六丁迎住。 
唤月娣、天孙说与。 
道是云溪新洞府， 
粲玉虹、拥出神仙宇。 
齐星汉， 
切云雾。 
朝来细把虹梁举。 
命日兄、催上金鸦， 
高高腾翥。 
云母卷帘三万数， 
不碍风斤月斧。 
真个是、去天尺五。 
恰则紫皇香案近， 
那砖花、院柳宜年少。 
双鬓绿， 
朝天去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金缕词·贺新郎
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">瑞气重闽宇。 
小春馀、璇霜避暖， 
敛威青女。 
一点阳和锺英气， 
崧岳今朝诞甫。 
正两荚、尚留蓂舞。 
应想宁川称寿处， 
听金笼、放鸽儿童语。 
愿千岁， 
祝慈父。 
君家自有安民谱。 
袖良规、时宽辔策， 
夜闲桴鼓。 
直赖汀南为保障， 
无复鼪鼯啸聚。 
果峻秩、升朝褒叙。 
治最行将书第一， 
去思碑、拟颂歌明府。 
飞诏趣， 
缀鸳鹭。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金菊对芙蓉
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">花则一名， 
种分三色， 
嫩红妖白娇黄。 
正清秋佳景， 
雨霁风凉。 
郊墟十里飘兰麝， 
潇洒处、旖旎非常。 
自然风韵， 
开时不惹， 
蝶乱蜂狂。 
携酒独揖蟾光。 
问花神何属， 
离兑中央。 
引骚人乘兴， 
广赋诗章。 
几多才子争攀折， 
嫦娥道， 
三种深香， 
状元红是， 
黄为榜眼， 
白探花郎。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金钱子
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">昨夜金风， 
黄叶乱飘阶下。 
听窗前、芭蕉雨打。 
触处池塘， 
睹风荷凋谢。 
景色凄凉， 
总闲却、舞台歌榭。 
独倚阑干， 
惟有木犀幽雅。 
吐清香、胜如兰麝。 
似金垒妆成， 
想丹青难画。 
纤手折来， 
胆瓶中、一枝潇洒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            锦堂春·锦堂春慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">腊雪初晴， 
冰销凝泮， 
寻幽闲赏名园。 
时向长亭登眺， 
倚遍朱阑。 
拂面严风冻薄， 
满阶前、霜叶声乾。 
见小台深处， 
数叶江梅， 
漏泄春权。 
百花休恨开晚， 
奈韶华瞬息， 
常放教先。 
非是东君私语， 
和煦恩偏。 
欲寄江南音耗， 
念故人、隔阔云烟。 
一枝赠春色， 
待把金刀， 
翦倩人传。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            长相思
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">潇洒江梅春早处， 
天然一种两般奇。 
开花结子， 
何事恰同时。 
昨夜北枝开雪里， 
朝来青子又南枝。 
这般好事， 
消得付新词。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            阮郎归
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">山池芳草绿初匀。 
柳寒眉尚颦。 
东风吹雨细如尘。 
一庭花脸皴。 
莺共蝶， 
怨还嗔。 
眼前无好春。 
这番天气杀愁人。 
人愁旋旋新。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            降仙台
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">升烟既罢， 
良夜未晓， 
天步下神邱。 
锵锵鸣玉佩， 
炜炜照金莲， 
杳蔼云裘。 
彩仗初转， 
回龙驭、旌旆悠悠。 
星影疏动与天流。 
漏尽五更筹。 
大明升， 
东海头。 
杲杲灵曜， 
倒影射旗旒。 
辇路具修。 
葱郁瑞光浮。 
归来双阙看御楼。 
有仙鹤、衔书赦囚。 
万方喜气， 
均祉福， 
播歌讴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            雨中花·夜行船
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">梦破江南春信， 
渐入江梅， 
暗香初发。 
乞与横斜疏影， 
为怜清绝。 
梁苑相如， 
平生有赋， 
未甘华发。 
便广寒争遣， 
韶华惊怨， 
讵妨轻折。 
扬州二十四桥歌吹， 
不道画楼声歇。 
生怕有、江边一树， 
要堆轻雪。 
老去苦无欢事， 
凌波空有纤袜。 
恨无好语， 
何郎风味， 
定教谁说。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            雨中花慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">宴阙倚栏郊外， 
乍别芳姿， 
醉登长陌。 
渐觉联绵离绪， 
淡薄秋色。 
宝马频嘶， 
寒蝉晚、正伤行客。 
念少年踪迹。 
风流声价， 
泪珠偷滴。 
从前与、酒朋花侣， 
镇赏画楼瑶席。 
今夜里、清风明月， 
水村山驿。 
往事悠悠似梦， 
新愁苒苒如织。 
断肠望极。 
重逢何处， 
暮云凝碧。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            霜叶飞
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">故宫秋晚馀芳尽， 
轻阴闲淡池阁。 
凤泥银暗玳纹花， 
卷断肠帘幕。 
渐砌菊、遗金谢却， 
芙蓉才共清霜约。 
半弄蕊、冰绡波浅， 
拂胭脂、翠琼连并雕萼。 
应是曾倚东君， 
纵艳姿轻盈， 
映损丹杏红药。 
旋成深妒， 
判与西风， 
任从开落。 
况衰晚、渊明意薄。 
重阳羞对吟酌。 
待说与江梅， 
早傅粉匀香， 
慰伊萧索。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            霜天晓角
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">一声阿鹊。 
人在云西角。 
信有黄昏风雨， 
孤灯酒、不禁酌。 
错错。 
谁误著。 
明知明做却。 
颇寄香笺归去， 
教看了、细揉嚼。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            青玉案
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">红娇绿软芳菲遍。 
正荏苒、春方半。 
帘幕任垂花影乱。 
年年此日， 
月娥仙子， 
来赴瑶池宴。 
绮罗暗帘成行满。 
尽酌金樽十分劝。 
愿指松椿为寿算。 
北堂深处， 
朱颜绿鬓， 
赢得此身强健。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            青门怨
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">月痮烟景。 
远思孤影。 
旧梦云飞， 
离魂冰冷。 
脉脉恨满东风。 
对孤鸿。 
翠珠尘冷香如雾。 
人何许。 
心逐章台絮。 
夜深酒醒烛暗， 
独倚危楼。 
为谁愁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            风中柳令·谢池春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">爱鬓云长， 
惜眉山， 
寻乍相见， 
一时眠起。 
为伊尚验， 
未欲将言相戏。 
早樽前、会人深意。 
霎时间阻， 
眼儿早巴巴地。 
便也解、封题相寄。 
怎生是款曲， 
终成连理。 
管胜如、旧来识底。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            风光好
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">柳阴阴。 
水深深。 
风约双凫不自禁。 
碧波心。 
孤村桥断人迷路。 
舟横渡。 
旋买村醪浅浅斟。 
更微吟。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            风入松
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">晓来凉气满芙蓉。 
日到竹阴东。 
称觞歌袖三千指， 
屏星畔、绕绿围红。 
茱糁百杯秋色， 
桂华十里西风。 
生朝对饮菊花丛。 
九日一樽同。 
文章歆向家声旧， 
便应去、黄阁从容。 
唤起仙翁为寿， 
种成千岁椿松。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            风流子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">淑景皇州满， 
和风渐、催促柳花飞。 
过清明骤雨， 
五候台榭， 
青烟散入， 
新火开时。 
绣帘外、傍人飞燕子， 
映叶语黄鹂。 
秋千昼永， 
绮罗人散， 
花阴笑隔， 
红粉墙低。 
青门多行乐， 
寻芳处、何计强逐轻肥。 
空对旧游满目， 
谁共开眉。 
遇有时系马， 
垂杨影下， 
风前伫立， 
惆怅佳期。 
回望故园桃李， 
应待人归。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            香山会
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">向神前发愿， 
烧香做咒。 
断了去、娼家吃酒。 
果子钱早是遭他毒手。 
更一个、瓶儿渗漏。 
才斟两盏三盏， 
早斟不勾。 
又添和、薄漓半斗。 
奴哥有我， 
奴哥道有。 
有我时、当面荡酒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            马家春慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">珠箔风轻， 
绣帘浪卷， 
乍入人间蓬岛。 
斗玉阑干， 
渐庭馆帘栊春晓。 
天许奇葩贵品， 
异繁杏、夭桃轻巧。 
命化工、倾国风流， 
□与一枝纤妙。 
樽前五陵年少。 
纵丹青异格， 
难别颜貌。 
悲露凝烟， 
困红娇额， 
微鼙低笑。 
须信浓香易歇， 
更莫惜、醉攀吟绕。 
待舞蝶游蜂， 
细把芳心都告。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            驻马听
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">雕鞍成谩驻。 
望断也不归， 
院深天暮。 
倚遍旧日， 
曾共凭肩门户。 
踏青何处所， 
想醉拍、春衫歌舞。 
征旆举。 
一步红尘， 
一步回顾。 
行行愁独语。 
想媚容、今宵怨郎不住。 
来为相思苦。 
又空将愁去。 
人生无定据。 
叹後会、不知何处。 
愁万缕。 
仗东风、和泪吹与。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鬓边华
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">小梅香细艳浅。 
过楚岸、尊前偶见。 
爱闲淡， 
天与精神， 
掠青鬓、开人醉眼。 
如今抛掷经春， 
恨不见、芳枝寄远。 
向心上、谁解相思， 
赖长对、妆楼粉面。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鱼水同欢·蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">棣萼楼前佳气蔼。 
欣遇称觞， 
正斗杓移亥。 
三两日来连庆会。 
贺宾喜色增加倍。 
未逊徐雏分小大。 
好比晋朝， 
二陆休声在。 
更祝灵椿颜不改。 
三苏相继居台宰。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鱼游春水
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">秦楼东风里。 
燕子还来寻旧垒。 
馀寒微透， 
红日薄侵罗绮。 
嫩笋才抽碧玉簪， 
细柳轻窣黄金蕊。 
莺啭上林， 
鱼游春水。 
屈曲阑干遍倚。 
又是一番新桃李。 
佳人应念归期， 
梅妆淡洗。 
凤箫声杳沈孤雁， 
目断澄波无双鲤。 
云山万重， 
寸心千里。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹊桥仙十一首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">才临复日， 
便逢生旦， 
料想门阑多喜。 
好将何物寿冰翁， 
但有个、新词为礼。 
如今已办， 
一千馀阕， 
尽按宫商角徵。 
一年一阕祝椿龄， 
自今日、从头数起。 
东西二府， 
掖垣一相， 
谁似硕人兄弟。 
骖鸾来伴紫阳仙， 
要同享、橘中千岁。 
银灯初试， 
花城不夜， 
铁马响冰春碎。 
来年璧月淡罘罳， 
看犹有、传柑归遗。 
风流仙客， 
文章逸少， 
复见当年佳婿。 
夤缘端不数琼姬， 
向林下、亲逢道气。 
屏开金雀， 
床铺绣褥， 
多羡豪家深意。 
凭谁说阿戎， 
剩觅取、缠头利市。 
凤箫羽扇， 
霓裳云袂， 
谩尔人间游戏。 
行看两国锡鸾封， 
信知道、母因子贵。 
潘舆彩舞， 
瑶池春媚。 
笑语兰孙共醉。 
大椿一万六千年， 
自今日、从头数起。 
龙山宴罢， 
又经旬日， 
还报生辰来也。 
今年祝寿胜年时， 
须满劝、十分玉斝。 
鱼书已报， 
凤帏知道， 
已备鸾骖鹤驾。 
不须寻药访桃源， 
且做个、风流驸马。 
日长槐夏， 
凉生冰室， 
又是生辰来到。 
年年把酒对荷花， 
颜色比、荷花更好。 
儿歌女舞， 
彩衣共戏， 
仰祝齐眉偕老。 
欢欢喜喜八千春， 
更何处、蓬莱仙岛。 
星桥才罢， 
嫩凉如水， 
一夕祥烟萦绕。 
欢传玉母宴西池， 
正绿发、斑衣称寿。 
儿孙鼎贵， 
弟兄同相， 
辉映貂蝉前後。 
六宫宣劝锡金桃， 
看盛事、明年重又。 
银河星汉， 
夜凉如洗。 
要轩豁、君家庆瑞。 
果闻两两获骊珠， 
天付与、精神秋水。 
好是今朝， 
同逢盛事。 
无限欢欢喜喜。 
他年二陆看杨名， 
方表得、此时双美。 
玉叶流芳， 
金枝孕秀。 
那更婺星临照。 
果然谪降月宫仙， 
四叶蓂、留春半後。 
双麟奇妙， 
传若速肖。 
彩戏萱庭右。 
行膺世宠更轩昂， 
看存锡、金花鸾诰。 
元家道保， 
白家阿雀， 
俱生在、五旬有八。 
喜君得子与同年， 
怪檐外、鹊□嘲哳。 
我疑释老， 
携来付与， 
人尽说、眉如翠刷。 
龙门种定入龙门， 
且早做、韩檠生活。 
朱门列戟。 
华堂鼎食。 
那更康强八十。 
渭川遇主恰年同， 
怎得似、累朝良弼。 
冬殷仲律。 
六蓂飞日。 
一点星辉南极。 
祝公经济出调元， 
遍寰宇、同跻寿域。 
以上宋无名氏作品《鹊桥仙》共11首    
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹊踏枝·蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">南国寒轻山自碧。 
庭际梅花， 
先报春消息。 
绮萼玉英何忍摘。 
真堪树下陈瑶席。 
旋嗅清香消酒力。 
翦采无功， 
粉笔争描得。 
一曲新欢须共惜。 
等闲零落随羌笛。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天六○首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">宝炬金莲一万条。 
火龙围辇转州桥。 
月迎仙仗回三殿， 
风递韵音下九霄。 
登复道， 
听鸣鞘。 
再颁酥酒赐臣僚。 
太平无事多欢乐， 
夜半传宣放早朝。 
别得东皇造化恩。 
黛消铅褪自天真。 
耻随庾岭花争白， 
疑是东篱菊返魂。 
风淡淡， 
月盈盈。 
麝煤沈馥动孤根。 
寒蝉冷蝶知何处， 
惟有蜂房不待春。 
不贪名利乐优游。 
收转心猿踢气球。 
日享三餐朋友饭， 
夜眠一宿玉人缕。 
真快活， 
度春秋。 
从他乌兔走无休。 
或时戏耍名园里， 
或把长竿湖上游。 
步障移春锦绣丛。 
珠帘翠幕护春风。 
沈香甲煎薰炉暖， 
玉树明金蜜炬融。 
车流水， 
马游龙。 
欢声浮动建章宫。 
谁怜此夜春江上， 
魂断黄梁一梦中。 
彻晓华灯照凤城。 
犹嗔宫漏促天明。 
九重天上闻花气， 
五色云中应笑声。 
频报道， 
奏河清。 
万民和乐见人情。 
年丰米贱无边事， 
万国称觞贺太平。 
春入江梅破晚寒。 
冻枝惊鹊语声乾。 
离愁满抱人谁问， 
病耳初闻心也宽。 
风细细， 
露珊珊。 
可堪驿使道漫漫。 
斜梢待得人来後， 
簪向乌云仔细看。 
春晓千门放钥匙。 
万官班从出祥曦。 
九重彩浪浮龙盖， 
一点红云护赭衣。 
车马过， 
打球归。 
芳尘洒定不教飞。 
钧天品动回銮曲， 
十里珠帘待日西。 
此夕薰风息舜弦。 
明朝早振蓐收权。 
鹊饶喜舌喧华屋， 
烛富祥光耀绮筵。 
宣玉旨， 
敕炎官。 
月宫催诞跨鸾仙。 
福如沧海无穷极， 
寿比灵椿过八千。 
当日名驹产渥洼。 
追风千里堕君家。 
不辞贤路甘栖棘， 
来伴河阳且种花。 
梅试雪， 
酒潮霞。 
寿觞还捧笑声哗。 
唐朝九相青毡旧， 
为报新堤早筑沙。 
冬至阳生才两日， 
欣逢伯氏绂麟辰。 
鶺鴒原上欢声沸， 
棣萼堂前喜气新。 
斟九酝， 
劝千巡。 
华途从此问云津。 
杨前未把耆年祝， 
且愿青云早致身。 
风约微云不放阴。 
满天星点缀明金。 
烛龙衔耀烘残雪， 
羯鼓催花发上林。 
河影转， 
漏声沈。 
缕衣罗薄暮云深。 
更期明夜相逢处， 
还尽今宵未足心。 
鹤算遗芳绩世传。 
武夷来作散神仙。 
柳营隐隐兵戎整， 
兰砌诜诜子舍贤。 
倾柏酒， 
爇沉烟。 
殷勤起舞祝长年。 
行须一札飞鸦诏， 
促缀银班侍九天。 
虎掌葵花一锭银。 
全凭巧匠弄精神。 
里膁外跨知高下， 
逼拐挑尖月一轮。 
欺强汉， 
灭村人。 
其间奥妙岂堪论。 
不问贵戚并公子， 
曾与区区并马行。 
绛蜡银台晃绣帏。 
一帘香雾拥金猊。 
人间欢会于飞宴， 
天上佳期乞巧时。 
倾合卺， 
醉淋漓。 
同心结了倍相宜。 
从今把做嫦娥看， 
好伴仙郎结桂枝。 
禁卫传呼约下廊。 
层层掌扇簇亲王。 
明珠照地三千乘， 
一片春雷入未央。 
宫漏永， 
柳街长。 
华灯偏共月争光。 
乐声都在人声里， 
五夜车尘马足香。 
九陌游人起暗尘。 
一天灯雾锁彤云。 
瑶台雪映无穷玉， 
阆苑花开不夜春。 
攒宝骑， 
簇雕轮。 
汉家宫阙五侯门。 
景阳钟动才归去， 
犹挂西窗望月痕。 
菊釂萸残玉未颓。 
文星喜趁梦熊回。 
预传鲲拟南溟去， 
亲送魁从北斗来。 
真间世， 
定奇材。 
满堂欢笑动春雷。 
明年郎罢蟾宫近， 
更把丹枝为我栽。 
腊月初开一荚蓂。 
祥开崧岳庆生申。 
冷落人间昼掩门。 
泠泠残粉縠成纹。 
几枝疏影溪边见， 
一拂清香马上闻。 
冰作质， 
月为魂。 
萧萧细雨入黄昏。 
人间暂识东风信， 
梦绕江南云水村。 
罗袜凌波洛浦仙。 
谪来潭府话夤绿。 
应嫌曲水香尘涴， 
诞降兰亭禊事前。 
歌窈窕， 
舞婵娟。 
芝兰满室庆团圆。 
殷勤试问刘郎看， 
阿母蟠桃种几年。 
落花凝恨夕阳中。 
满池荷叶动秋风。 
梦草池塘春意回。 
巧传消息是寒梅。 
北枝休羡南枝暖， 
凭仗东风次第开。 
酥点萼， 
粉匀腮。 
未攀已得好香来。 
西邻且莫吹羌笛， 
留待行春把酒杯。 
抛却功名弃却诗。 
从教身染气球泥。 
侵晨打齐云会， 
际暮演筹落魄归。 
园苑里， 
粉墙西。 
佳人偷揭绣帘窥。 
高侵云汉垂肩久， 
低拂花梢下脚迟。 
巧匠园缝异样花。 
身轻体健实堪夸。 
能令公子精神爽， 
善诱王孙礼义加。 
宜富贵， 
逞奢华。 
一团和气遍天涯。 
宋祖昔日皆曾习， 
占断风流第一家。 
清明将近春时节。 
秋至人间灏气清。 
蓂馀三荚映阶庭。 
挺生豪杰为时瑞， 
来至簪缨亨世荣。 
天付与， 
寿康宁。 
不须举酒祝椿龄。 
楼头昨夜瞻南极， 
偏向梅峰分外明。 
全似丹青搵染成。 
更将何物斗轻盈。 
雪因舞态羞频下， 
云为歌声不忍行。 
螺髻小， 
凤鞋轻。 
天边斗柄又斜横。 
水晶庭柱琉璃帐， 
客去同谁看月明。 
日暮迎祥对御回。 
宫花载路锦成堆。 
天津桥畔鞭声过， 
宣德楼前扇影开。 
奏舜乐， 
进尧杯。 
传宣车马上天街。 
君王喜与民同乐， 
八面三呼震地来。 
山色晴岚景物佳。 
暖烘回雁起平沙。 
东郊渐觉花供眼， 
南陌依稀草吐芽。 
堤上柳， 
未藏鸦。 
寻芳趁步到山家。 
陇头几树红梅落， 
红杏枝头未著花。 
生羡鸡冠与凤仙。 
时秋华艳遍园间。 
自怜生日悲生事， 
搔首吴江载月船。 
休身外， 
且樽前。 
喜君文彩锦相鲜。 
青云贻我长生曲， 
唤醒凄凉乐暮年。 
太华峰头十
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            黄莺儿
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">香梢匀蕊先回暖， 
点点胭脂轻衬。 
红苞隐映疏篁， 
红翠相间。 
方瑞雪乍晴时， 
爱日初添线。 
五云楼上遥看， 
似睹溪边， 
仙子妆面。 
堪羡。 
影转玉枝斜， 
艳拂朝霞浅。 
就中妖娆， 
独得芬芳， 
偏教容易琼苑。 
闻又报一阳时， 
不似莺声唤。 
肯与梅脸争春， 
靓笑群芳晚。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鼓笛慢·水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">淡烟池馆， 
霜飚乍紧， 
又是年华暮。 
黄花老尽， 
丹枫舞困， 
江梅初吐。 
点缀南枝， 
暗传春信， 
玉苞微露。 
凭危阑空断， 
谁家素脸， 
遥山远、空凝伫。 
昨夜一枝开处。 
正前村、雪深幽曙。 
看来只恐， 
瑶台云散， 
玉京人去。 
庾岭寒馀， 
汉宫妆晓， 
飞堆行雨。 
仗谁人惜取， 
孤芳雅致， 
作春光主。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            齐天乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">百花香里莺声好， 
晴日暖风天气。 
诗境春融， 
壶天昼永， 
今日祥开弧矢。 
疏帘约翠。 
想歌遏行云， 
暖薰沉水。 
羽扇纶巾， 
寿星因甚降尘世。 
那堪流觞节近， 
一樽相庆处， 
何用辞醉。 
管领溪山， 
平章风月， 
从此身心无累。 
明年此际。 
愿添个孙枝， 
伴君娱戏。 
举案齐眉， 
更同龟鹤□。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            陵歌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">真人地， 
瑞应待圣时。 
巩原西。 
荥河会， 
润洛与瀍伊。 
众水萦回。 
嵩高映抱， 
几叠屏帏。 
秀岭参差。 
遥山群凤随。 
共瞻陵寝浮佳气， 
非烟朝暮飞。 
龟筮告前期。 
奠收玉斝， 
筵卷时衣。 
銮辂晓驾载龙旗。 
路逶迟。 
铃歌怨、画翣引华芝。 
雾薄风微。 
真游远、闭宝阁金扉。 
侍女悲啼。 
玉阶春草滋。 
露桃结子灵椿翠， 
青车何日归。 
衔恨望西畿。 
便房一锁， 
夜台晓无期。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            马索
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">晓窗明， 
庭外寒梅向残月。 
吴溪庾岭， 
一枝偷把阳和泄。 
冰姿素艳， 
自然天赋， 
品格真殊常别。 
奈北人、不识南枝， 
唤作腊前杏先发。 
奇绝。 
照溪临水， 
素禽飞下， 
玉羽琼芳斗清洁。 
懊恨春来何晚， 
伤心邻妇争先折。 
多情立马， 
待得黄昏， 
疏影斜斜微酸结。 
恨马融、一声羌笛起处， 
纷纷落如雪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            红
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 宋无名氏</p>
                  <pre class="card-text">粉香尤嫩， 
衾寒可惯。 
怎奈向、春心已转。 
玉容别是， 
一般闲婉。 
悄不管、桃红香浅。 
月影帘栊， 
金琼波面。 
渐细细、香风满院。 
一枝折寄， 
故人虽远， 
辄莫使、江南信断。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>
<script src="../node_modules/@popperjs/core/dist/umd/popper.min.js"></script>
<script src="../node_modules/bootstrap/dist/js/bootstrap.min.js"></script>


</body>

</html>