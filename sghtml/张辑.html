<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        张辑
    </title>
    <meta name="description" content="张辑的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">张辑</h1>
                    <p class="card-text"><strong>朝代:</strong> 宋代</p>
                    
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一丝风·诉衷情令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">卧虹千尺界湖光。 
冷浸月茫茫。 
当日三高何处， 
渔唱入凄凉。 
人世事， 
纵轩裳。 
梦黄梁。 
有谁蓑笠， 
一钓丝风， 
吹尽荷香。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">东风第一枝</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">雨蕊方桃， 
晴梢渐杏， 
东风娇语弦管。 
爱香帘约馀寒， 
唤舞袖翻嫩暖。 
红颜清健， 
旧墨竹、扶疏手段。 
且碧窗、写就黄庭， 
画楫海山开卷。 
春自好、得花不淡。 
花又好、得春不浅。 
晓莺瑶佩秋生， 
月蘸翠尊波满。 
长逢花处， 
笑西母、霜娥偷换。 
要日边、争看貂蝉， 
彩侍更迎宣劝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">临江仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">迢递关山身历遍， 
烟霞胜处曾游。 
九江江畔系孤舟。 
匡庐如画里， 
南望插天浮。 
瀑布香炉齐五老， 
层层爽气陵秋。 
何须魂梦觅瀛洲。 
云松终可卜， 
我与谪仙俦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">倚秋千·好事近</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 张辑</p>
                                <pre class="card-text">人在玉屏闲， 
逗晓柳丝风急。 
帘外杏花微雨， 
罩春红愁湿。 
单衣初试曲尘罗， 
中酒病无力。 
应是绣床慵困， 
倚秋千斜立。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南浦月·点绛唇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">来翦莼丝， 
江头一阵鸣蓑雨。 
孤篷归路。 
吹得苹花暮。 
短发萧萧， 
笑与沙鸥语。 
休归去。 
玉龙嘶处。 
邀月过南浦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">好溪山</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 张辑</p>
                                <pre class="card-text">孤鸿遥下夕阳寒。 
秋清怀抱宽。 
篱根香满菊金团。 
客中邀客看。 
呼浊酒， 
共清欢。 
五弦随意弹。 
西窗仍见好溪山。 
几年谁倚栏。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">如此江山·齐天乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">西风扬子江头路。 
扁舟雨晴呼渡。 
岸隔瓜洲， 
津横蒜石， 
摇尽波声千古。 
诗仙一去。 
但对峙金焦， 
断矶青树。 
欲下斜阳， 
长淮渺渺正愁予。 
中流笑与客语。 
把貂裘为浣， 
半生尘土。 
品水烹茶， 
看碑忆鹤， 
恍似旧曾游处。 
聊凭陆諝。 
问八极神游， 
肯重来否。 
如此江山， 
更苍烟白露。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山庄劝酒</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 张辑</p>
                                <pre class="card-text">清吟湘碧。 
马首春风驿。 
闻说西湖梅早， 
又邀我、能诗客。 
书尺知到日。 
月随人合璧。 
儿拟山庄劝酒， 
田家酿， 
尽篘得。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山渐青·长相思</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">山无情。 
水无情。 
杨柳飞花春雨晴。 
征衫长短亭。 
拟行行。 
重行行。 
吟到江南第几程。 
江南山渐青。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">广寒秋·鹊桥仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">杯行将半， 
月来犹未， 
潇洒水亭无暑。 
清宵数客一阑秋， 
对冰雪、荷花似语。 
雄边台上， 
文游台上， 
咫尺红云容与。 
天风吹送广寒秋， 
正画舸、湖光佳处。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">徵招</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 张辑</p>
                                <pre class="card-text">飞鸿又作秋空字， 
凄凄旧游湘浦。 
凉思带愁深， 
渺苍茫何许。 
岁华知几度。 
奈双鬓、不禁吟苦。 
独倚危楼， 
叶声摇暮， 
玉阑无语。 
尺素。 
欲传将， 
故人远、天涯屡惊回顾。 
心事只琴知， 
漫闲相尔汝。 
甚时江海去。 
算空负、白苹鸥侣。 
更谁与、翦烛西窗， 
且醉听山雨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆秦娥</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">春寂寂。 
画阑背倚春风立。 
春风立。 
楚山无数， 
暮天云碧。 
琴心写遍愁何极。 
断肠谁与传消息。 
传消息。 
当年情墨， 
泪痕犹湿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆萝月·清平乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">新凉窗户。 
闲对琴言语。 
弹到无人知得处。 
两袖五湖烟雨。 
坐中斗转参横。 
珠躔碎落瑶觥。 
忆著故山萝月， 
今宵应为谁明。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">念奴娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">嫩凉生晓， 
怪今朝湖上， 
秋风无迹。 
古寺桂香山色外， 
肠断幽丛金碧。 
骤雨俄来， 
苍烟不见， 
苔径孤吟屐。 
系船高柳， 
晚蝉嘶破愁寂。 
且约携酒高歌， 
与鸥相好， 
分坐渔矶石。 
算只藕花知我意， 
犹把红芳留客。 
楼阁空濛， 
管弦清润， 
一水盈盈隔。 
不如休去， 
月悬良夜千尺。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">断肠声·南歌子</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 张辑</p>
                                <pre class="card-text">柳户朝云湿， 
花窗午篆清。 
东风未放十分晴。 
留恋海棠颜色、过清明。 
垒润栖新燕， 
笼深锁旧莺。 
琵琶可是不堪听。 
无奈愁人把做、断肠声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">月上瓜洲·相见欢</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 张辑</p>
                                <pre class="card-text">江头又见新秋。 
几多愁。 
塞草连天何处、是神州。 
英雄恨， 
古今泪， 
水东流。 
惟有渔竿明月、上瓜洲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">月底修箫谱·祝英台近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">客西湖， 
听夜雨。 
更向别离处。 
小小船窗， 
香雪照尊俎。 
断肠一曲秋风， 
行云不语。 
总写入、征鸿无数。 
认眉妩。 
唤醒岩壑风流， 
丹砂有奇趣。 
羞杀秦郎， 
淮海谩千古。 
要看自作新词， 
双鸾飞舞。 
趁月底、重修箫谱。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">月当窗·霜天晓角</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">看朱成碧。 
曾醉梅花侧。 
相遇匆匆相别， 
又争似、不相识。 
南北。 
千里隔。 
几时重见得。 
最苦子规啼处， 
一片月、当窗白。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">木兰花慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">望瀛洲尺五， 
听海客、诧登临。 
记岛月分秋， 
天星降夕， 
神璧精金。 
他年作霖雨手， 
且明光奏赋寓良箴。 
槐府黑头旧业， 
芹宫青岁雄襟。 
駸駸。 
宝勒向东吟。 
戏彩看而今。 
更袜步黄云， 
琴弹碧玉， 
汇泽杯斟。 
争先长至几日， 
料春风多喜鹊传音。 
梅蕴和羹心在， 
线添补衮工深。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杏梁燕·解连环</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">小楼春浅。 
记钓帘看雪， 
袖沾芳片。 
似不似、柳絮因风， 
更细与品题， 
屡呵冰砚。 
宛转吟情， 
纵真草、凤笺都遍。 
到灯前笑谑， 
酒祓峭寒， 
移尽更箭。 
而今柳阴满院。 
知花空雪似， 
人隔春远。 
叹万事、流水斜阳， 
谩赢得前诗， 
醉污团扇。 
脉脉重来， 
算惟有、画阑曾见。 
把千种旧愁， 
付与杏梁语燕。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">比梅·如梦令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">深夜沉沉尊酒。 
酒醒客衾寒透。 
城角挟霜飞， 
吹得月如清昼。 
僝僽。 
僝僽。 
比著梅花谁瘦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">沁园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">东泽先生， 
谁说能诗， 
兴到偶然。 
但平生心事， 
落花啼鸟， 
多年盟好， 
白石清泉。 
家近宫亭， 
眼中庐阜， 
九叠屏开云锦边。 
出门去， 
且掀髯大笑， 
有钓鱼船。 
一丝风里婵娟。 
爱月在沧波上下天。 
更丛书观遍， 
笔床静昼， 
篷窗睡起， 
茶灶疏烟。 
黄鹤来迟， 
丹砂成未， 
何日风流葛稚川。 
人间世， 
听江湖诗友， 
号我东仙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">沙头雨·点绛唇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">带醉归时， 
月华犹在吹箫处。 
晚愁情绪。 
忘却匆匆语。 
客里风霜， 
诗鬓空如许。 
江南去。 
岸花迎橹。 
遥隔沙头雨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洞仙歌</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">莲舟玉字， 
得真人亲授。 
圯上家风又还有。 
问因何五马， 
踏月云台。 
秋色里， 
却赏烟霞袖手。 
酒边听说剑， 
歌舞升平， 
方许君为赤松友。 
任浊世纷纭， 
海水扬尘， 
再相见、雪髯依旧。 
且岁岁、中秋後逾旬， 
更半月东离， 
菊花重九。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 张辑</p>
                                <pre class="card-text">夏果初收唤绿华。 
冰盘巧簇映金瓜。 
荷香飞上玉流霞。 
明月长留千岁色， 
蟠桃多结几番花。 
谁知罗带有丹砂。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">淮甸春·念奴娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">短髯怀古， 
更文游台上， 
秋生吟兴。 
闻说坡仙来把酒， 
月底频留清影。 
极目平芜， 
孤城四水， 
画角西风劲。 
曲阑犹在， 
十分心事谁领。 
词卷空落人间， 
黄楼何处， 
回首愁深省。 
斜照寒鸦知几度， 
梦想当年名胜。 
只有山川， 
曾窥翰墨， 
仿佛馀风韵。 
旧游休问， 
柳花淮甸春冷。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满江红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">醉发吹凉， 
但拂剑、狂歌而已。 
倩谁问、九霄黄鹤， 
更曾来未。 
玉女窗深松昼静， 
研朱重点参同契。 
记前回、赤水得玄珠， 
骊龙睡。 
空扰扰， 
人间世。 
除学道， 
无真是。 
把洪崖肩拍， 
挹浮丘袂。 
朝驾长风沧岛上， 
夜骑明月青天际。 
更几时、回首旧山川， 
三千岁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">琐窗寒</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">露漏沈沈， 
洞房灯悄， 
鹊翻庭树。 
夜凉如水， 
人倚玉箫何处。 
澹纵横、疏星断河， 
点衣黄叶飞四五。 
向此时感旧， 
非关宋玉， 
悲秋情绪。 
追念章台路。 
共缓辔芳尘， 
妒花惹絮。 
旧游梦寐， 
总付相思新句。 
想风流还在匆匆， 
暗惊鬓底霜几缕。 
凭危栏、立尽归鸿， 
脆角凝清曙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑞鹤仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">柳风双燕语。 
问有谁留人， 
岸花去橹。 
星辰快平步。 
俯圜扉草色， 
青青如许。 
儿童拥路。 
玉溪边、当年杜母。 
料从今、指点山川， 
总是绣衣行处。 
回顾。 
东堂深窈， 
楚帖长春， 
竹尊清午。 
红云帝所。 
摇佩玉， 
更容与。 
把蓬莱一笑， 
几番清浅， 
绿野为花作谱。 
向花前、三叠琴心， 
看苍鹤舞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">画娥眉·忆王孙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">清明小院杏花开。 
半启朱扉燕子来。 
晓起梳头对玉台。 
照香腮。 
羞睹惊鸿瘦影回。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">疏帘淡月·桂枝香</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">梧桐雨细。 
渐滴作秋声， 
被风惊碎。 
润逼衣篝， 
线袅蕙炉沈水。 
悠悠岁月天涯醉。 
一分秋、一分憔悴。 
紫箫吟断， 
素笺恨切， 
夜寒鸿起。 
又何苦、凄凉客里。 
负草堂春绿， 
竹溪空翠。 
落叶西风， 
吹老几番尘世。 
从前谙尽江湖味。 
听商歌、归兴千里。 
露侵宿酒， 
疏帘淡月， 
照人无寐。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">碧云深·忆秦娥</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">风凄凄。 
井阑络纬惊秋啼。 
惊秋啼。 
凉侵好梦， 
月正楼西。 
卷帘望月知心谁。 
关河空隔长相思。 
长相思。 
碧云暮合， 
有美人兮。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">祝英台近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">竹间棋， 
池上字。 
风日共清美。 
谁道春深， 
湘绿涨沙觜。 
更添杨柳无情， 
恨烟颦雨， 
却不把、扁舟偷系。 
去千里。 
明日知几重山， 
後朝几重水。 
对酒相思、争似且留醉。 
奈何琴剑匆匆， 
而今心事， 
在月夜、杜鹃声里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">绮罗香</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">欲雨凉生， 
初弦月在， 
画戟香中清啸。 
旋种芙蕖， 
深夏木兰芳沼。 
银汉入、天镜搀秋， 
福星度、雪阑争照。 
又谁写、万幅莼波， 
一江佳思到鱼鸟。 
吴儿眉语笑里， 
要见圜扉绿遍， 
平畴青绕。 
羽扇纶巾， 
萧洒玉貌长好。 
问千年、庆会风云， 
正此日、静春花草。 
更弦管、非雾非烟， 
鹤声帘幕晓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">貂裘换酒·贺新郎</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">笛唤春风起。 
向湖边、腊前折柳， 
问君何意。 
孤负梅花立晴昼， 
一舸凄凉雪底。 
但小阁、琴棋而已。 
佳客清朝留不住， 
为康庐、只在家窗里。 
湓浦去， 
两程耳。 
草堂旧日谈经地。 
更从容、南山北水， 
庾楼重倚。 
万卷心胸几今古， 
牛斗多年紫气。 
正江上、风寒如此。 
且趁霜天鲈鱼好， 
把貂裘、换酒长安市。 
明夜去， 
月千里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贺新郎</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">鹊喜花间晓。 
惜凝香、低将帘卷， 
海棠开早。 
前度登楼清啸月， 
吹入春风不老。 
後五日、花朝方到。 
趁舞罗衣花讯暖， 
拈吟髭、玉勒迎东笑。 
留肯往， 
春邮小。 
庐峰青里壶天好。 
一千春、棋声昼永， 
剑光云表。 
绛雪骊珠看丹转， 
金鼎龙盘虎绕。 
且未可、飞仙蓬岛。 
河洛烟芜眠狐兔， 
握风雪、办此升平了。 
却共我， 
拾瑶草。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉蓬莱</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">记澄湖抱练， 
画舫参差， 
闹花时节。 
油壁鸣堤， 
有障萦屏列。 
燕草香融， 
鸦条香浅， 
似渭城烟雪。 
急管斜阳， 
卫娘葱蒨， 
带围寒怯。 
苏小闲情， 
绿杨如织， 
阑槛东边， 
好山千叠。 
料得如今， 
也翠销红歇。 
何限繁华， 
春来都付与， 
数声啼鴂。 
谩怆羁魂， 
扁舟买醉， 
谢公明月。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">钓船笛·好事近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">载酒岳阳楼， 
秋入洞庭深碧。 
极目水天无际， 
正白苹风急。 
月明不见宿鸥惊， 
醉把玉阑拍。 
谁解百年心事， 
恰钓船横笛。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">阑干万里心·忆王孙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">小楼柳色未春深。 
湘月牵情入苦吟。 
翠袖风前冷不禁。 
怕登临。 
几曲阑干万里心。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">霜天晓角</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 张辑</p>
                                <pre class="card-text">暮天云阔。 
懒泛琴三叠。 
恰有梅花相伴， 
窗儿上、一枝月。 
忆别。 
恁时节。 
吟情谁共说。 
敧枕偶成清梦， 
画角晓、更愁绝。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>