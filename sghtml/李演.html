<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        李演
    </title>
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link rel="stylesheet" href="../node_modules/bootstrap/dist/css/bootstrap.min.css">
    <link rel="stylesheet" href="../node_modules/bootstrap-icons/font/bootstrap-icons.css">
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link" href="../html/index.html">首页</a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                李演
                            </h1>
                            <p class="card-text"><strong>朝代:</strong>
                                宋代
                            </p>
                            <p class="card-text"><strong>生平:</strong>
                                李演（?—?） 字广翁，号秋堂。其词以工巧妍丽见长。亦有悲凉感世之作。有《盟鸥集》。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            八六子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 李演</p>
                  <pre class="card-text">乍鸥边、一番腴绿， 
流红又怨苹花。 
看晚吹、约晴归路， 
夕阳分落渔家。 
轻云半遮。 
萦情芳草无涯。 
还报舞香一曲， 
玉瓢几许春华。 
正细柳青烟， 
旧时芳陌， 
小桃朱户， 
去年人面， 
谁知此日重来系马， 
东风淡墨敧鸦。 
黯窗纱。 
人归绿阴自斜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南乡子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 李演</p>
                  <pre class="card-text">芳水戏桃英。 
小滴燕支浸绿云。 
待觅琼觚藏彩信， 
流春。 
不似题红易得沈。 
天上许飞琼。 
吹下蓉笙染玉尘。 
可惜素鸾留不得， 
更深。 
误剪灯花断了心。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            声声慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 李演</p>
                  <pre class="card-text">轻鞯绣谷。 
柔屐烟堤， 
六年遗赏新续。 
小舫重来， 
惟有寒沙鸥熟。 
徘徊旧情易冷， 
但溶溶、翠波如縠。 
愁望远， 
甚云销月老， 
暮山自绿。 
嚬笑人生悲乐， 
且听我尊前， 
渔歌樵曲。 
旧阁尘封， 
长得树阴如屋。 
凄凉五桥归路， 
载寒秀、一枝疏玉。 
翠袖薄， 
晚无言、空倚修竹。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            摸鱼儿
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 李演</p>
                  <pre class="card-text">又西风、四桥疏柳， 
惊蝉相对秋语。 
琼荷万笠花云重， 
袅袅红衣如舞。 
鸿北去。 
渺岸芷汀芳， 
几点斜阳字。 
吴亭旧树。 
又系我扁舟， 
渔乡钓里， 
秋色淡归鹭。 
长干路。 
草莽疏烟断墅。 
商歌如写羁旅。 
丹溪翠岫登临事， 
苔屐尚黏苍土。 
鸥且住。 
怕月冷吟魂， 
婉冉空江暮。 
明灯暗浦。 
更短笛衔风， 
长云弄晚， 
天际画秋句。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            祝英台近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 李演</p>
                  <pre class="card-text">采芳苹， 
萦去舻。 
归步翠微雨。 
柳色如波， 
萦恨满烟浦。 
东君若是多情， 
未应花老， 
心已在、绿成阴处。 
困无语。 
柔被褰损梨云， 
间修牡丹谱。 
妒粉争香， 
双燕为谁舞。 
年年红紫如尘， 
五桥流水， 
知送了、几番愁去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贺新凉·贺新郎
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 李演</p>
                  <pre class="card-text">笛叫东风起。 
弄尊前、杨花小扇， 
燕毛初紫。 
万点淮峰孤角外， 
惊下斜阳似绮。 
又婉娩、一番春意。 
歌舞相缪愁自猛， 
卷长波、一洗空人世。 
闲热我， 
醉时耳。 
绿芜冷叶瓜州市。 
最怜予、洞箫声尽， 
阑干独倚。 
落落东南墙一角， 
谁护山河万里。 
问人在、玉关归未。 
老矣青山灯火客， 
抚佳期、漫洒新亭泪。 
歌哽咽， 
事如水。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉桃源·阮郎归
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 李演</p>
                  <pre class="card-text">双鸳初放步云轻。 
香帘蒸未晴。 
杏熔暗泪结红冰。 
留春蝴蝶情。 
寒薄薄， 
日阴阴。 
锦鸠花底鸣。 
春怀一似草无凭。 
东风吹又生。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>
<script src="../node_modules/@popperjs/core/dist/umd/popper.min.js"></script>
<script src="../node_modules/bootstrap/dist/js/bootstrap.min.js"></script>


</body>

</html>