<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        秦观
    </title>
    <meta name="description" content="秦观的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">秦观</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 秦观(1049-1100)字少游、太虚，号淮海居士，扬州高邮（今江苏）人。曾任秘书省正字，兼国史院编修官等职。因政治上倾向于旧党，被目为元佑党人，绍圣后累遭贬谪。文辞为苏轼所赏识，是“苏门四学士”之一。工诗词。词多写男女情爱，也颇有感伤身世之作，风格委婉含蓄，清丽雅淡。诗风与词风相近。有《淮海集》、《淮海居士长短句》。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一丛花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">年时今夜见师师， 
双颊酒红滋。 
疏帘半卷微灯外， 
露华上、烟袅凉飔。 
簪髻乱抛， 
偎人不起， 
弹泪唱新词。 
佳期。 
谁料久参差。 
愁绪暗萦丝。 
想应妙舞清歌罢， 
又还对、秋色嗟咨。 
惟有画楼， 
当时明月， 
两处照相思。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一斛珠</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">碧云寥廓。 
倚阑怅望情离索。 
悲秋自怯罗衣薄。 
晓镜空悬， 
懒把青丝掠。 
江山满眼今非昨。 
纷纷木叶风中落。 
别巢燕子辞帘幕。 
有意东君， 
故把红丝缚。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一落索</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">杨花终日飞舞， 
奈久长难驻。 
海潮虽是暂时来， 
却有个、堪凭处。 
紫府碧云为路， 
好相将归去。 
肯如薄幸五更风， 
不解与、花为主。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">临江仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">髻子偎人娇不整， 
眼儿失睡微重。 
寻思模样早心忪。 
断肠携手， 
何事太匆匆。 
不忍残红犹在臂， 
翻疑梦里相逢。 
遥怜南埭上孤篷。 
夕阳流水， 
红满泪痕中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">促拍满路花</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 秦观</p>
                                <pre class="card-text">露颗添花色。 
月彩投窗隙。 
春思如中酒， 
恨无力。 
洞房咫尺， 
曾寄情鸾翼。 
云散无踪迹。 
罗帐薰残， 
梦回无处寻觅。 
轻红腻白。 
步步熏兰泽。 
约腕金环重， 
宜妆饰。 
未知安否， 
一向无消息。 
不似寻常忆。 
忆後教人， 
片时存济不得。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">八六子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">倚危亭， 
恨如芳草， 
萋萋剗尽还生。 
念柳外青骢别后， 
水边红袂分时， 
怆然暗惊。 
无端天与娉婷。 
夜月一帘幽梦， 
春风十里柔情。 
怎奈何、欢娱渐随流水。 
素弦声断， 
翠绡香减， 
那堪片片飞花弄晚。 
蒙蒙残雨笼晴。 
正销凝。 
黄鹂又啼数声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">减字木兰花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">天涯旧恨， 
独自凄凉人不问。 
欲见回肠， 
断尽金炉小篆香。 
黛蛾长敛， 
任是春风吹不展。 
困依危楼， 
过尽飞鸿字字愁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">千秋岁</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">水边沙外， 
城郭春寒退。 
花影乱， 
莺声碎。 
飘零疏酒盏， 
离别宽衣带。 
人不见， 
碧云暮合空相对。 
忆昔西池会， 
鵷鹭同飞盖。 
携手处， 
今谁在？ 
日边清梦断， 
镜里朱颜改。 
春去也， 
飞红万点愁如海。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南乡子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">妙手写徽真， 
水翦双眸点绛唇， 
疑是昔年窥宋玉。 
东邻， 
只露墙头一半身。 
往事已酸辛， 
谁记当年翠黛颦， 
尽道有些堪恨处。 
无情， 
任是无情也动人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南柯子·南歌子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">霭霭迷春态， 
溶溶媚晓光。 
不应容易下巫阳。 
祗恐翰林前世、是襄王。 
暂为清歌驻， 
还因暮雨忙。 
瞥然飞去断人肠。 
空使兰台公子、赋高唐。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南歌子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">玉漏迢迢尽， 
银潢淡淡横。 
梦回宿酒未全醒。 
已被邻鸡催起、怕天明。 
臂上妆犹在， 
襟间泪尚盈。 
水边灯火渐人行。 
天外一钩残月、带三星。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">品令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">幸自得。 
一分索强， 
教人难吃。 
好好地恶了十来日。 
恰而今、较些不。 
须管啜持教笑， 
又也何须肐织。 
衠倚赖脸儿得人惜。 
放软顽、道不得。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜游宫</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">何事东君又去。 
空满院、落花飞絮。 
巧燕昵喃向谁语。 
何曾解、说伊家、些子苦。 
况是伤心绪。 
念个人、又成睽阻。 
一觉相思梦回处。 
连宵雨、更那堪、闻杜宇。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">好事近·梦中作</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">春路雨添花， 
花动一山春色。 
行到小溪深处， 
有黄鹂千百。 
飞云当面化龙蛇， 
夭矫转空碧。 
醉卧古藤阴下， 
了不知南北。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">如梦令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">楼外残阳红满， 
春入柳条将半。 
桃李不禁风， 
回首落英无限。 
肠断、肠断， 
人共楚天俱远。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">如梦令·春景</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">莺嘴啄花红溜， 
燕尾点波绿皱。 
指冷玉笙寒， 
吹彻小梅春透。 
依旧， 
依旧， 
人与绿杨俱瘦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">御街行</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">银烛生花如红豆。 
这好事、而今有。 
夜阑人静曲屏深， 
借宝瑟、轻轻招手。 
一阵白苹风， 
故灭烛、教相就。 
花带雨、冰肌香透。 
恨啼鸟、辘轳声晓。 
岸柳微风吹残酒。 
断肠时、至今依旧。 
镜中消瘦。 
那人知後， 
怕你来僝僽。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春日</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 秦观</p>
                                <pre class="card-text">一夕轻雷落万丝， 
霁光浮瓦碧参差。 
有情芍药含春泪， 
无力蔷薇卧晓枝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望海潮</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">梅英疏淡， 
冰澌溶泄， 
东风暗换年华。 
金谷俊游， 
铜驼巷陌， 
新晴细履平沙。 
长忆误随车， 
正絮翻蝶舞， 
芳思交加。 
柳下桃蹊， 
乱分春色到人家。 
西园夜饮鸣笳。 
有华灯碍月， 
飞盖妨花。 
兰苑未空， 
行人渐老， 
重来是事堪喈。 
烟暝酒旗斜， 
但倚楼极目， 
时见栖鸦。 
无奈归心， 
暗随流水到天涯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">木兰花</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 秦观</p>
                                <pre class="card-text">秋容老尽芙蓉院， 
草上霜花匀似翦。 
西楼促坐酒杯深， 
风压绣帘香不卷。 
玉纤慵整银筝雁， 
红袖时笼金鸭暖。 
岁华一任委西风， 
独有春红留醉脸。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">木兰花慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">过秦淮旷望， 
迥潇洒、绝纤尘， 
爱清景风蛩。 
吟鞭醉帽， 
时度疏林， 
秋来政情味淡。 
更一重烟水一重云， 
千古行人旧恨， 
尽应分付今人。 
渔村。 
望断衡门。 
芦荻浦、雁先闻。 
对触目凄凉， 
红凋岸蓼， 
翠减汀萍， 
凭高正千嶂黯。 
便无情到此也销魂。 
江月知人念远， 
上楼来照黄昏。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">桃源忆故人·玉楼深锁薄情种</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">玉楼深锁薄情种， 
清夜悠悠谁共。 
羞见枕衾鸳凤， 
闷即和衣拥。 
无端画角严城动， 
惊破一番新梦。 
窗外月华霜重， 
听彻梅花弄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">梦扬州</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">晚云收。 
正柳塘、烟雨初休。 
燕子未归， 
恻恻清寒如秋。 
小阑外、东风软， 
透绣帷、花蜜香稠。 
江南远， 
人何处， 
鹧鸪啼破春愁。 
长记曾陪燕游。 
酬妙舞清歌， 
丽锦缠头。 
殢酒为花， 
十载因谁淹留。 
醉鞭拂面归来晚， 
望翠楼、帘卷金钩。 
佳会阻， 
离情正乱， 
频梦扬州。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">小楼连远横空， 
下窥绣毂雕鞍骤。 
朱帘半卷， 
单衣初试， 
清明时候。 
破暖轻风， 
弄晴微雨， 
欲无还有。 
卖花声过尽， 
斜阳院落， 
红成阵、飞鸳甃。 
玉佩丁东别后， 
怅佳期、参差难又。 
名缰利锁， 
天还知道， 
和天也瘦。 
花下重门， 
柳边深巷， 
不堪回首。 
念多情， 
但有当时皓月， 
向人依旧。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江城子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">南来飞燕北归鸿。 
偶相逢， 
惨愁容。 
绿鬓朱颜， 
重见两衰翁。 
别后悠悠君莫问， 
无限事， 
不言中。 
　　小槽春酒滴珠红。 
莫匆匆， 
满金钟。 
饮散落花流水、各西东。 
后会不知何处是， 
烟浪远， 
暮云重。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江城子·西城杨柳弄春柔</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">西城杨柳弄春柔。 
动离忧， 
泪难收。 
犹记多情， 
曾为系归舟。 
碧野朱桥当日事， 
人不见， 
水空流。 
韶华不为少年留。 
恨悠悠， 
几时休。 
飞絮落花时候、一登楼。 
便作春江都是泪， 
流不尽， 
许多愁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">沁园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">宿霭迷空， 
腻云笼日， 
昼景渐长。 
正兰皋泥润， 
谁家燕喜， 
蜜脾香少， 
触处蜂忙。 
尽日无人帘幕挂， 
更风递游丝时过墙。 
微雨後， 
有桃愁杏怨， 
红泪淋浪。 
风流寸心易感， 
但依依伫立， 
回尽柔肠。 
念小奁瑶鉴， 
重匀绛蜡， 
玉笼金斗， 
时熨沈香。 
柳下相将游冶处， 
便回首青楼成异乡。 
相忆事， 
纵蛮笺万叠， 
难写微茫。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">河传</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">恨眉醉眼， 
甚轻轻觑者， 
神魂迷乱。 
常记那回， 
小曲阑干西畔， 
鬓云松、罗袜剗。 
丁香笑吐娇无限。 
语软声低， 
道我何曾惯。 
云雨未谐， 
早被东风吹散。 
闷损人、天不管。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 秦观</p>
                                <pre class="card-text">香靥凝羞一笑开。 
柳腰如醉暖相挨。 
日长春困下楼台。 
照水有情聊整鬓， 
倚阑无绪更兜鞋。 
眼边牵系懒归来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙·漠漠轻寒上小楼</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">漠漠轻寒上小楼， 
晓阴无赖似穷秋。 
淡烟流水画屏幽。 
自在飞花轻似梦， 
无边丝雨细如愁。 
宝帘闲茬小银钩。 
 </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">添春色·醉乡春</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 秦观</p>
                                <pre class="card-text">唤起一声人悄。 
衾冷梦寒窗晓。 
瘴雨过， 
海棠晴， 
春色又添多少。 
社瓮酿成微笑。 
半缺瘿瓢共舀。 
觉健倒， 
急投床， 
醉乡广大人间小。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满园花·促拍满路花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">一向沈吟久。 
泪珠盈襟袖。 
我当初不和、苦撋就。 
惯纵得软顽， 
见底心先有。 
行待痴心守。 
甚捻著脉子， 
倒把人来僝僽。 
近日来、非常罗皂丑。 
佛也须眉皱。 
怎掩得众人口。 
待收了孛罗， 
罢了从来斗。 
从今後。 
休道共我， 
梦见也、不能得句。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满庭芳</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">晓色云开， 
春随人意， 
骤雨才过还晴。 
古台芳榭， 
飞燕蹴红英。 
舞困榆钱自落， 
秋千外、绿水桥平。 
东风里， 
朱门映柳， 
低按小秦筝。 
多情。 
行乐处， 
珠钿翠盖， 
玉辔红樱。 
渐酒空金榼， 
花困蓬瀛。 
豆蔻梢头旧恨， 
十年梦、屈指堪惊。 
凭阑久， 
疏烟淡日， 
寂寞下芜城。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满庭芳·山抹微云</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">山抹微云， 
天连衰草， 
画角声断谯门。 
暂停征棹， 
聊共引离尊。 
多少蓬莱旧事， 
空回首， 
烟霭纷纷。 
斜阳外， 
寒鸦万点， 
流水绕孤村。 
销魂当此际， 
香囊暗解， 
罗带轻分。 
谩赢得青楼， 
薄幸名存。 
此去何时见也？ 
襟袖上、空惹啼痕。 
伤情处， 
高楼望断， 
灯火已黄昏。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满江红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">越艳风流， 
占天上、人间第一。 
须信道、绝尘标致， 
倾城颜色。 
翠绾垂螺双髻小， 
柳柔花媚娇无力。 
笑从来、到处只闻名， 
今相识。 
脸儿美， 
鞋儿窄。 
玉纤嫩， 
酥胸白。 
自觉愁肠搅乱， 
坐中狂客。 
金缕和杯曾有分， 
宝钗落枕知何日。 
谩从今、一点在心头， 
空成忆。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">点绛唇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">醉漾轻舟， 
信流引到花深处。 
尘缘相误， 
无计花间住。 
烟水茫茫， 
千里斜阳暮。 
山无数， 
乱红如雨， 
不记来时路。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">画堂春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">落红铺尽水平池。 
弄晴小雨霏霏。 
杏园憔悴杜鹃啼。 
无奈春归。 
柳外画楼独上， 
凭阑手拈花枝。 
放花无语对斜晖。 
此恨谁知。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">菩萨蛮</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">虫声泣露惊秋枕， 
罗帏泪湿鸳鸯锦。 
独卧玉肌凉， 
残更与恨长。 
阴风翻翠幔， 
雨涩灯花暗。 
毕竟不成眠， 
鸦啼金井寒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">虞美人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">高城望断尘如雾， 
不见联骖处。 
夕阳村外小湾头， 
只有柳花无数、送归舟。 
琼枝玉树频相见， 
只恨离人远。 
欲将幽恨寄青楼， 
争奈无情江水、不西流。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蝶恋花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">晓日窥轩双燕语， 
似与佳人。 
共惜春将暮， 
屈指艳阳都几许， 
可无时霎闲风雨。 
流水落花无问处， 
只有飞云。 
冉冉来还去， 
持酒劝云云且住， 
凭君碍断春归路。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">调笑令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">回顾。 
汉宫路。 
捍拨檀槽鸾对舞。 
玉容寂寞花无主。 
顾影偷弹玉箸。 
未央宫殿知何处。 
目送征鸿南去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">踏莎行·郴州旅舍</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">雾失楼台， 
月迷津渡， 
桃源望断无寻处。 
可堪孤馆闭春寒， 
杜鹃声里斜阳暮。 
驿寄梅花， 
鱼传尺素， 
砌成此恨无重数。 
郴江幸自绕郴山， 
为谁流下潇湘去？</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">迎春乐</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 秦观</p>
                                <pre class="card-text">菖蒲叶叶知多少。 
惟有个、蜂儿妙。 
雨晴红粉齐开了。 
露一点、娇黄小。 
早是被、晓风力暴。 
更春共、斜阳俱老。 
怎得香香深处， 
作个蜂儿抱。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉桃源</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">碧天如水月如眉， 
城头银漏迟。 
绿波风动画船移， 
娇羞初见时。 
银烛暗， 
翠帘垂， 
芳心两自知。 
楚台魂断晓云飞， 
幽欢难再期。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉蓬莱</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">见扬州独有， 
天下无双， 
号为琼树。 
占断天风， 
岁花开两次。 
九朵一苞， 
攒成环玉， 
心似珠玑缀。 
瓣瓣玲珑， 
枝枝洁净， 
世上无花类。 
冷露朝凝， 
香风远送， 
信是琼瑶贵。 
料得天宫有， 
此地久难留住。 
翰苑才人， 
贵家公子， 
都要看花去。 
莫吝金钱， 
好寻诗伴， 
日日花前醉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长相思</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">铁瓮城高， 
蒜山渡阔， 
干云十二层楼。 
开尊待月， 
掩箔披风， 
依然灯火扬州。 
绮陌南头， 
记歌名宛转， 
乡号温柔。 
曲槛俯清流， 
想花阴、谁系兰舟。 
念凄绝秦弦， 
感深荆赋， 
相望几许凝愁。 
勤勤裁尺素， 
奈双鱼、难渡瓜洲。 
晓鉴堪羞， 
潘鬓点、吴霜渐稠。 
幸于飞、鸳鸯未老， 
不应同是悲秋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">阮郎归</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">湘天风雨破寒初， 
深沈庭院虚。 
丽谯吹罢小单于， 
迢迢清夜徂。 
乡梦断， 
旅魂孤， 
峥嵘岁又除。 
衡阳犹有雁传书， 
郴阳和雁无。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雨中花·夜行船</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">指点虚无征路， 
醉乘斑虬， 
远访西极。 
正天风吹落， 
满空寒白。 
玉女明星迎笑， 
何苦自淹尘域。 
正火轮飞上， 
雾卷烟开， 
洞观金碧。 
重重观阁， 
横枕鳌峰， 
水面倒衔苍石。 
随处有、奇香幽火， 
杳然难测。 
好是蟠桃熟後， 
阿环偷报消息。 
在青天碧海， 
一枝难遇， 
占取春色。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">青门饮</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 秦观</p>
                                <pre class="card-text">风起云间， 
雁横天末， 
严城画角， 
梅花三奏。 
塞草西风， 
冻云笼月， 
窗外晓寒轻透。 
人去香犹在， 
孤衾长闲馀绣。 
恨与宵长， 
一夜薰炉， 
添尽香兽。 
前事空劳回首。 
虽梦断春归， 
相思依旧。 
湘瑟声沈， 
庾梅信断， 
谁念画眉人瘦。 
一句难忘处， 
怎忍辜、耳边轻咒。 
任人攀折， 
可怜又学， 
章台杨柳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">风流子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">东风吹碧草。 
年华换、行客老沧州。 
见梅吐旧英， 
柳摇新绿， 
恼人春色。 
还上枝头， 
寸心乱、北随云黯黯。 
东逐水悠悠。 
斜日半山， 
暝烟两岸。 
数声横笛， 
一叶扁舟。 
　　青门同携手。 
前欢记、浑似梦里扬州。 
谁念断肠南陌， 
回首西楼。 
算天长地久， 
有时有尽， 
奈何绵绵， 
此恨难休。 
拟待倩人说与， 
生怕人愁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹊桥仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观, 七夕</p>
                                <pre class="card-text">纤云弄巧， 
飞星传恨， 
银汉迢迢暗度。 
金风玉露一相逢， 
便胜却人间无数。 
柔情似水， 
佳期如梦， 
忍顾鹊桥归路。 
两情若是久长时， 
又岂在朝朝暮暮。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鼓笛慢·水龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 秦观</p>
                                <pre class="card-text">乱花丛里曾携手， 
穷艳景， 
迷欢赏。 
到如今谁把， 
雕鞍锁定， 
阻游人来往。 
好梦随春远， 
从前事、不堪思想。 
念香闺正杳， 
佳欢未偶， 
难留恋、空惆怅。 
永夜婵娟未满， 
叹玉楼， 
几时重上。 
那堪万里， 
却寻归路， 
指阳关孤唱。 
苦恨东流水， 
桃源路、欲回双桨。 
仗何人， 
细与丁宁问呵， 
我如今怎向。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>