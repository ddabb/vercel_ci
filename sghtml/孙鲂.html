<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        孙鲂
    </title>
    <meta name="description" content="孙鲂的诗歌作品集，包含其生平、朝代及精彩诗篇。">
    <meta name="keywords" content="孙鲂,诗歌,生平">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row scrolling-menu">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">孙鲂</h1>
                    <p class="card-text"><strong>朝代:</strong> 唐代</p>
                    <p class="card-text"><strong>生平:</strong> 孙鲂，字伯鱼，南昌人。从郑谷为诗，颇得郑体。事吴为宗正郎，与沈彬、李建勋友善。集三卷，今存诗七首。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">主人司空后亭牡丹</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">佳卉挺芳辰， 
夭容乃绝伦。 
望开从隔岁， 
愁过即无春。 
体物真英气， 
余花似庶人。 
蜂攒知眷恋， 
鸟语亦殷勤。 
况在豪华地， 
宁同里巷尘。 
酷怜应丧德， 
多赏奈怡神。 
忌秽栽时土， 
尝甜折处津。 
绕行那识倦， 
围坐岂辞频。 
入梦殊巫峡， 
临池胜洛滨。 
乐喧丝杂竹， 
露渍卯连寅。 
饮兴尤思满， 
吟情自合新。 
怕风惟怯夜， 
忧雨不经旬。 
栏槛为良援， 
亭台是四邻。 
虽非能伐性， 
争免碍还淳。 
斗艳何惭蜀， 
矜繁未让秦。 
私心期一日， 
许近看逡巡。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">主人司空见和未开牡丹，辄却奉和</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">把笔临芳不自怡， 
首征章句促妖期。 
已惊常调言多鄙， 
遽捧高吟愧可知。 
绝代贞名应愈重， 
千金方笑更难移。 
狂歌狂醉犹堪羡， 
大拙当时是老时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">又题牡丹上主人司空</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">一年芳胜一年芳， 
爱重贤侯意异常。 
手辟红房看阔狭， 
自张青幄盖馨香。 
白疑美玉无多润， 
紫觉灵芝不是祥。 
只恐梦征他日去， 
又须疑向凤池傍。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">句</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">游子未归去， 
野花愁破心。 
划多灰渐冷， 
坐久席成痕。 
结宇孤峰上， 
安禅巨浪间。 
分开朝海浪， 
留住过江云。 
划多灰杂苍虬迹， 
坐久烟消宝鸭香。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">庐山瀑布</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">有山来便有， 
万丈落云端。 
雾喷千岩湿， 
雷倾九夏寒。 
图中僧写去， 
湖上客回看。 
却羡为猿鹤， 
飞鸣近碧湍。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春苔</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">底物最牵吟， 
秋苔独自寻。 
何时连夜雨， 
叠翠满松阴。 
湘岸荒祠静， 
吴宫古砌深。 
侯门还可惜， 
长被马蹄侵。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杂曲歌辞·杨柳枝</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">灵和风暖太昌春， 
舞线摇丝向昔人。 
何似晓来江雨后， 
一行如画隔遥津。 
彭泽初栽五树时， 
只应闲看一枝枝。 
不知天意风流处， 
要与佳人学画眉。 
暖傍离亭静拂桥， 
入流穿槛绿摇摇。 
不知落日谁相送， 
魂断千条与万条。 
春来绿树遍天涯， 
未见垂杨未可夸。 
晴日万株烟一阵， 
闲坊兼是莫愁家。 
十首当年有旧词， 
唱青歌翠几无遗。 
未曾得向行人道， 
不为离情莫折伊。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">柳</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">茏葱二月初， 
青软自相纡。 
意态花犹少， 
风流木更无。 
影繁晴陌上， 
烟重古城隅。 
炀帝河声里， 
几番荣又枯。 
数树新栽在画桥， 
春来犹自长长条。 
东风多事刚牵引， 
已解纤纤学舞腰。 
金堤堤上一林烟， 
况近清明二月天。 
别有数枝遥望见， 
画桥南面拂秋千。 
春物牵情不奈何， 
就中杨柳态难过。 
也知是处无花去， 
争奈看时未觉多。 
小眉初展绿条稠， 
露压烟濛不自由。 
莫是折来偏属意， 
依稀相似是风流。 
九衢春霁湿云凝， 
着地毵毵碍马行。 
拟折无端抛又恋， 
乱穿来去羡黄莺。 
千树阴阴盖御沟， 
雪花金穗思悠悠。 
先朝事后应无也， 
惟是荒根逐碧流。 
摇荡和风恃赖春， 
蘸流遮路逐年新。 
颠狂絮落还堪恨， 
分外欺凌寂寞人。 
暖催春促吐芳芽， 
伴雨从风处处斜。 
莫道玄功无定配， 
不然争得见桃花。 
小池前后碧江滨， 
翠窣抛青烂熳春。 
不是和风为抬举， 
可能开眼向行人。 
深绿依依配浅黄， 
两般颜色一般香。 
到头袅娜成何事， 
只解年年断客肠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">柳絮咏</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">年年三月里， 
随处自悠扬。 
雨过浑疑尽， 
风来特地狂。 
入花蜂有碍， 
遮水燕无妨。 
苦是添离思， 
青门道路长。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">湖上望庐山</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">辍棹南湖首重回， 
笑青吟翠向崔嵬。 
天应不许人全见， 
长把云藏一半来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">牡丹</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">意态天生异， 
转看看转新。 
百花休放艳， 
三月始为春。 
蝶死难离槛， 
莺狂不避人。 
其如豪贵地， 
清醒复何因。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">牡丹落后有作</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">未发先愁有一朝， 
如今零落更魂销。 
青丛别后无多色， 
红线穿来已半焦。 
蓄恨绮罗犹眷眷， 
薄情蜂蝶去飘飘。 
明年虽道还期在， 
争奈凭栏乍寂寥。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">甘露寺</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">寒暄皆有景， 
孤绝画难形。 
地拱千寻嶮， 
天垂四面青。 
昼灯笼雁塔， 
夜磬彻渔汀。 
最爱僧房好， 
波光满户庭。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">甘露寺紫薇花</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">蜀葵鄙下兼全落， 
菡萏清高且未开。 
赫日迸光飞蝶去， 
紫薇擎艳出林来。 
闻香不称从僧舍， 
见影尤思在酒杯。 
谁笑晚芳为贱劣， 
便饶春丽已尘埃。 
牵吟过夏惟忧尽， 
立看移时亦忘回。 
惆怅寓居无好地， 
懒能分取一枝栽。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">看桑</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">簇簇互相遮， 
闲看实可嗟。 
藉多虽是叶， 
栽盛不如花。 
春绿暗连麦， 
秋干暮立鸦。 
旧乡曾种得， 
经乱属谁家。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">看牡丹二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">莫将红粉比秾华， 
红粉那堪比此花。 
隔院闻香谁不惜， 
出栏呈艳自应夸。 
北方有态须倾国， 
西子能言亦丧家。 
输我一枝和晓露， 
真珠帘外向人斜。 
看花长到牡丹月， 
万事全忘自不知。 
风促乍开方可惜， 
雨淋将谢可堪悲。 
闲年对坐浑成偶， 
醉后抛眠恐负伊。 
也拟便休还改过， 
迢迢争奈一年期。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">老松</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">郁郁复苍苍， 
秋风韵更长。 
空心应有□， 
老叶不知霜。 
子落生深涧， 
阴清背夕阳。 
如逢东岱雨， 
犹得覆秦王。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">芳草</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">何处不相见， 
烟苗捧露心。 
萋萋绿远水， 
苒苒在空林。 
野吹闲摇阔， 
游人醉卧深。 
南朝古城里， 
碑石又应沈。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题未开牡丹</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">青苞虽小叶虽疏， 
贵气高情便有余。 
浑未盛时犹若此， 
算应开日合何如。 
寻芳蝶已栖丹槛， 
衬落苔先染石渠。 
无限风光言不得， 
一心留在暮春初。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题梅岭泉</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">梅岭旧闻传， 
林亭势峞然。 
登临真不易， 
幽胜恐无先。 
楚野平千里， 
吴江曲一边。 
标形都大别， 
洞府岂知焉。 
飞阁横空去， 
征帆落面前。 
南雄雉堞峻， 
北壮凤台连。 
烂熳三春媚， 
参差百卉妍。 
风桃诸处锦， 
洛竹半溪烟。 
燕入晴梁语， 
莺从暖谷迁。 
石根朝霭碧， 
帘际晚霞鲜。 
径柳行难约， 
庭莎醉好眠。 
清明时更异， 
造化意疑偏。 
不独宜韶景， 
尤须看暑天。 
药苗繁似结， 
萝蔓猛如编。 
珠亚垂枝果， 
冰澄汲井泉。 
粉墙蜩蜕落， 
丹槛雀雏颠。 
炎气微茫觉， 
清飙左右穿。 
云峰从勃起， 
葵叶岂劳扇。 
又见秋天丽， 
浑将夏日悬。 
红黑真著霜树， 
香老卧池边。 
菱芡谁铺绣， 
莓苔自学钱。 
暗虫依砌响， 
明月逗帘圆。 
小砌滋新菊， 
高轩噪暮蝉。 
雨声寒飒飒， 
雁影晓联联。 
释此何堪玩， 
深冬更可怜。 
窗中看短景， 
树里见重川。 
冈阜分明出， 
杉松气概全。 
讴成白雪曲， 
吟是早梅篇。 
创制谁人解， 
根基太守贤。 
或时留皂盖， 
尽日簇华筵。 
谁咏忧黎庶， 
狂游泥管弦。 
交加丰玉食， 
来去迸金船。 
侍从非常客， 
俳谐像列仙。 
画旗张赫奕， 
妖妓舞婵娟。 
罢宴心犹恋， 
将归兴尚牵。 
只应愁逼夜， 
宁厌赏经年。 
孤贱今何幸， 
跻攀奈有缘。 
展眉惊豁达， 
徐步喜周旋。 
讽咏虽知苦， 
推功靡极玄。 
聊书四十韵， 
甘玑未精专。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题金山寺</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 孙鲂</p>
                                <pre class="card-text">万古波心寺， 
金山名目新。 
天多剩得月， 
地少不生尘。 
过橹妨僧定， 
惊涛溅佛身。 
谁言张处士， 
题后更无人。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>