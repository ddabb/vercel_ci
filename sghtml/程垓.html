<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        程垓
    </title>
    <meta name="description" content="程垓的诗歌作品集，包含其生平、朝代及精彩诗篇。">
    <meta name="keywords" content="程垓,诗歌,生平">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row scrolling-menu">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">程垓</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 程垓（？-？） 字正伯，眉州眉山（今属四川）人。其词多写男女恋情，风格近柳永。有《书舟词》。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一丛花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">伤春时候一凭阑。 
何况别离难。 
东风只解催人去， 
也不道、莺老花残。 
青笺未约， 
红绡忍泪， 
无计锁征鞍。 
宝钗瑶钿一时闲。 
此恨苦天悭。 
如今直恁抛人去， 
也不念、人瘦衣宽。 
归来忍见， 
重楼淡月， 
依旧五更寒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一翦梅</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">斗转参横一夜霜。 
玉律声中， 
又报新阳。 
起来无绪赋行藏。 
只喜人间， 
一线添长。 
帘幕垂垂月半廊。 
节物心情， 
都付椒觞。 
年华渐晚鬓毛苍。 
身外功名， 
休苦思量。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一落索</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">小小腰身相称。 
更著人心性。 
一声歌起绣帘阴， 
都遏住、行云影。 
闻道玉郎家近。 
被春风勾引。 
从今莫怪一东看， 
自压尽、人间韵。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上平西·金人捧露盘</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">爱春归， 
忧春去， 
为春忙。 
旋点检、雨障云妨。 
遮红护绿， 
翠帷罗幕任高张。 
海棠明月杏花天， 
更惜浓芳。 
唤莺吟， 
招蝶拍， 
迎柳舞， 
倩桃妆。 
尽唤起、万籁笙簧。 
一觞一咏， 
尽教陶写绣心肠。 
笑他人世漫嬉游， 
拥翠偎香。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">临江仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">浓绿锁窗闲院静， 
照人明月团团。 
夜长幽梦见伊难。 
瘦从香脸薄， 
愁到翠眉残。 
只道花时容易见， 
如今花尽春阑。 
画楼依旧五更寒。 
可怜红绣被， 
空记合时欢。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">乌夜啼</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">白酒欺人易醉， 
黄花笑我多愁。 
一年只有秋光好， 
独自却悲秋。 
风急常吹梦去， 
月迟多为人留。 
半黄橙子和诗卷， 
空自伴床头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">入塞</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">好思量。 
正秋风、半夜长。 
奈银缸一点， 
耿耿背西窗。 
衾又凉。 
枕又凉。 
露华凄凄月半床。 
照得人、真个断肠。 
窗前谁浸木犀黄。 
花也香。 
梦也香。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">八声甘州</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">问东君、既解遣花开， 
不合放花飞。 
念春风枝上， 
一分花减， 
一半春归。 
忍见千红万翠， 
容易涨桃溪。 
花自随流水， 
无计追随。 
不忍凭高南望， 
记旧时行处， 
芳意菲菲。 
叹年来春减， 
花与故人非。 
总使、梁园赋在， 
奈长卿、老去亦何为。 
空搔首， 
乱云堆里， 
立尽斜晖。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">减字木兰花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">双双相并。 
一点红边偏照映。 
玉翦云裁。 
不比浮花共蒂开。 
几回心曲。 
选胜摘来情自足。 
插向云鬟。 
要与仙郎比并看。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">凤栖梧·蝶恋花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">九月重湖寒意早。 
目断黄云， 
冉冉连衰草。 
惨别临江愁满抱。 
酒尊时事都相恼。 
闻道吴天消息好。 
鸳鸯西池， 
咫尺君应到。 
若见故人相问劳。 
为言未分书舟老。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南乡子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">几日诉离尊。 
歌尽阳关不忍分。 
此度天涯真个去， 
销魂。 
相送黄花落叶村。 
斜日又黄昏。 
萧寺无人半掩门。 
今夜粉香明月泪， 
休论。 
只要罗巾记旧痕。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南歌子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">荷盖倾新绿， 
榴巾蹙旧红。 
水亭烟榭晚凉中。 
又是一钩新月、静房栊。 
丝藕清如雪， 
幮纱薄似空。 
好维今夜与谁同。 
唤取玉人来共、一帘风。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南浦</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">金鸭懒薰香， 
向晚来春酲， 
一枕无绪。 
浓绿涨瑶窗， 
东风外、吹尽乱红飞絮。 
无言伫立， 
断肠惟有流莺语。 
碧云欲暮。 
空惆怅， 
韶华一时虚度。 
追思旧日心情， 
记题叶西楼， 
吹花南浦。 
老去觉欢疏， 
伤春恨， 
都付断云残雨。 
黄昏院落， 
问谁犹在凭栏处。 
可堪杜宇。 
空只解声声， 
催他春去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">卜算子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">几日赏花天， 
月淡荼シ小。 
写尽相思唤不来， 
又是花飞了。 
春在怕愁多， 
春去怜欢少。 
一夜安排梦不成， 
月堕西窗晓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">卜算子·独自上层楼</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">独自上层楼， 
楼外青山远。 
望到斜阳欲尽时， 
不见西飞雁。 
独自下层楼， 
楼下蛩声怨。 
待到黄昏月上时， 
依旧柔肠断。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">四代好·宴清都</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">翠幕东风早。 
兰窗梦， 
又被莺声惊觉。 
起来空对， 
平阶弱絮， 
满庭芳草。 
厌厌未忺怀抱。 
记柳外、人家曾到。 
凭画阑、那更春好花好， 
酒好人好。 
春好尚恐阑珊， 
花好又怕， 
飘零难保。 
直饶酒好□渑， 
未抵意中人好。 
相逢尽拼醉倒。 
况人与、才情未老。 
又岂关、春去春来， 
花愁花恼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">天仙子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">惨惨霜林冬欲尽。 
又是溪梅寒弄影。 
矮窗曲屋夜烧香， 
人已静。 
灯垂烬。 
点滴芭蕉和雨听。 
约个归期犹未定。 
一夜梦魂终不稳。 
知他勾得许多情， 
真个闷。 
无人问。 
说与画楼应不信。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">好事近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">烟尽戍楼空， 
又是一帘佳月。 
何事山城留滞， 
负好花时节。 
烧灯翦彩没心情， 
应有翠娥说。 
欲借好风吹恨， 
奈乱云愁叠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">如梦令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">风入藕花翻动。 
夜气与香俱纵。 
月又带风来， 
凉意一襟谁共。 
情重。 
情重。 
可惜短宵无梦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">孤雁儿·御街行</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">在家不觉穷冬好。 
向客里、方知道。 
故园梅花正开时， 
记得清尊频倒。 
高烧红蜡， 
暖熏罗幌， 
一任花枝恼。 
如今客里伤怀抱。 
忍双鬓、随花老。 
小窗独自对黄昏， 
只有月华飞到。 
假饶真个， 
雁书频寄， 
何似归来早。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">小桃红·连理枝</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">不恨残花妥。 
不恨残春破。 
只恨流光， 
一年一度， 
又催新火。 
纵青天白日系长绳， 
也留春得麽。 
花院重教锁。 
春事从教过。 
烧笋园林， 
尝梅台榭， 
有何不可。 
已安排、珍簟小胡床， 
待日长闲坐。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆王孙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">萧萧梅雨断人行。 
门掩残春绿荫生。 
翠被寒灯枕自横。 
梦初惊。 
窗外啼鹃催五更。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆秦娥</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">青门深。 
海棠开尽春阴阴。 
春阴阴。 
万重云水， 
一寸归心。 
玉楼深锁烟消沈。 
知他何日同登临。 
同登临。 
待收红泪， 
细说如今。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">念奴娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">秋风秋雨， 
正黄昏、供断一窗愁绝。 
带减衣宽谁念我， 
难忍重城离别。 
转枕褰帷， 
挑灯整被， 
总是相思切。 
知他别後， 
负人多少风月。 
不是怨极愁浓， 
只愁重见了， 
相思难说。 
料得新来魂梦里， 
不管飞来蝴蝶。 
排闷人间， 
寄愁天上， 
终有归时节。 
如今无奈， 
乱云依旧千叠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">愁倚阑·春光好</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">春犹浅， 
柳初芽。 
杏初花。 
杨柳杏花交影处， 
有人家。 
玉窗明暖烘霞。 
小屏上、水远山斜。 
昨夜酒多春睡重， 
莫惊他。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">意难忘</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">花拥鸳房。 
记驼肩髻小， 
约鬓眉长。 
轻身翻燕舞， 
低语转莺簧。 
相见处， 
便难忘。 
肯亲度瑶觞。 
向夜阑， 
歌翻郢曲， 
带换韩香。 
别来音信难将。 
似云收楚峡， 
雨散巫阳。 
相逢情有在， 
不语意难量。 
些个事， 
断人肠。 
怎禁得恓惶。 
待与伊、移根换叶， 
试又何妨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">折红英·撷芳词</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">桃花暖。 
杨花乱。 
可怜朱户春强半。 
长记忆。 
探芳日。 
笑凭郎肩， 
殢红偎碧。 
惜惜惜。 
春宵短。 
离肠断。 
泪痕长向东风满。 
凭青翼。 
问消息。 
花谢春归， 
几时来得。 
忆忆忆。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摊破南乡子</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 程垓</p>
                                <pre class="card-text">休赋惜春诗。 
留春住、说与人知。 
一年已负东风瘦， 
说愁说恨， 
数期数刻， 
只望归时。 
莫怪杜鹃啼。 
真个也、唤得人归。 
归来休恨花开了， 
梁间燕子， 
且教知道， 
人也双飞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摊破江城子·江城梅花引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">娟娟霜月又侵门。 
对黄昏。 
怯黄昏。 
愁把梅花， 
独自泛清尊。 
酒又难禁花又恼， 
漏声远， 
一更更， 
总断魂。 
断魂。 
断魂。 
不堪闻。 
被半温。 
香半温。 
睡也睡也， 
睡不稳、谁与温存。 
只有床前、红烛伴啼痕。 
一夜无眠连晓角， 
人瘦也， 
比梅花， 
瘦几分。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摸鱼儿</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">掩凄凉、黄昏庭院， 
角声何处呜咽。 
矮窗曲屋风灯冷， 
还是苦寒时节。 
凝伫切。 
念翠被熏笼， 
夜夜成虚设。 
倚阑愁绝。 
听凤竹声中， 
犀影帐外， 
簌簌酿寒轻雪。 
伤心处， 
却忆当年轻别。 
梅花满园初发。 
吹香弄蕊无人见， 
帷有暮云千叠。 
情未彻。 
又谁料而今， 
好梦分胡越。 
不堪重说。 
但记得当初， 
重门锁处， 
犹有夜深月。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">无闷</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">天与多才， 
不合更与， 
殢柳怜花情分。 
甚总为才情， 
恼人方寸。 
早是春残花褪。 
也不料、一春都成病。 
自失笑， 
因甚腰围半减， 
珠泪频搵。 
难省。 
也怨天、也自恨。 
怎免千般思忖。 
倩人说与， 
又却不忍。 
拼了一生愁闷。 
又只恐、愁多无人问。 
到这里， 
天也怜人， 
看他稳也不稳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">最高楼</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">旧时心事， 
说著两眉羞。 
长记得、凭肩游。 
缃裙罗袜桃花岸， 
薄衫轻扇杏花楼。 
几番行， 
几番醉， 
几番留。 
也谁料、春风吹已断。 
又谁料、朝云飞亦散。 
天易老， 
恨难酬。 
蜂儿不解知人苦， 
燕儿不解说人愁。 
旧情怀， 
消不尽， 
几时休。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望江南·忆江南</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 程垓</p>
                                <pre class="card-text">篷上雨， 
篷底有人愁。 
身在汉江东畔去， 
不知家在锦江头。 
烟水两悠悠。 
吾老矣， 
心事几时休。 
沈水熨香年似日， 
薄云垂帐夏如秋。 
安得小书舟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望秦川·南歌子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">竹粉翻新箨， 
荷花拭靓妆。 
断云侵晚度横塘。 
小扇斜钗依约、傍牙床。 
蘸蜜分红荔， 
倾筒泻碧香。 
醉时风雨醒时凉。 
明月多情依旧、过西厢。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">朝中措</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">真游六六洞中仙。 
骑鹤下三天。 
休道日斜岁暮， 
行年方是韶华。 
相逢一笑， 
此心不动， 
须待明年。 
要得安排稳当， 
除非四十相连。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">木兰花·玉楼春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 程垓</p>
                                <pre class="card-text">疏枝半作窥窗老。 
又是一年春意早。 
风低小院得香迟， 
月傍女墙和影好。 
去年苦被离情恼。 
今日逢花休草草。 
後时花紫尽从他， 
且趁先春拼醉倒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">木兰花慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">倩娇莺姹燕， 
说不尽、此时情。 
正小院春阑， 
芳园画锁， 
人去花零。 
凭高试回望眼， 
奈遥山远水隔重云。 
谁遣风狂雨横， 
便教无计留春。 
谁知雁杳与鸿冥。 
自难寄丁宁。 
纵柳院颦深， 
桃门笑在， 
知属何人。 
衣篝几回忘了， 
奈残香、犹有旧时熏。 
空使风头卷絮， 
为他飘荡花城。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">桃源忆故人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">粉霜拂拂凝香砌。 
酝酿梅花天气。 
月上小窗如水。 
冷浸人无寐。 
平生可惯闲憔悴。 
担负新愁不起。 
消遣夜长无计。 
只倚熏香睡。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">夜来风雨匆匆， 
故园定是花无几。 
愁多愁极， 
等闲孤负， 
一年芳意。 
柳困花慵， 
杏青梅小， 
对人容易。 
算好春长在， 
好花长见， 
元只是、人憔悴。 
回首池南旧事。 
恨星星、不堪重记。 
如今但有， 
看花老眼， 
伤时清泪。 
不怕逢花瘦， 
只愁怕、老来风味。 
待繁红乱处， 
留云借月， 
也须拼醉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洞庭春色·沁园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">锦字亲裁， 
泪巾偷裛， 
细说旧时。 
记笑桃门巷， 
妆窥宝靥， 
弄花庭前， 
香湿罗衣。 
几度相随游冶去， 
任月细风尖犹未归。 
多少事， 
有垂杨眼见， 
红烛心知。 
如今事都过也， 
但赢得、双鬓成丝。 
叹半妆红豆， 
相思有分， 
两分青镜， 
重合难期。 
惆怅一春飞絮， 
梦悠颺教人分付谁。 
销魂处， 
又梨花雨暗， 
半掩重扉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 程垓</p>
                                <pre class="card-text">遥想当年出凤雏。 
王□风有未全疏。 
祗今朱绂为谁纡。 
芳草池塘春梦後， 
粉香帘幕晓晴初。 
一簪华发要人梳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浪淘沙</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 程垓</p>
                                <pre class="card-text">老去懒寻花。 
独自生涯。 
几枝疏影浸窗纱。 
昨夜月来人不睡， 
看尽横斜。 
门外欲啼鸦。 
香意凌霞。 
从渠千树绕人家。 
世上一枝元也足， 
不要随他。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清平乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">绿深红少。 
柳外横桥小。 
双燕不知幽梦好。 
惊起碧窗春晓。 
起来瞢多时。 
玉台金镜慵移。 
多少春愁未说， 
却来闲数花枝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">渔家傲</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">野店无人霜似水。 
清灯照影寒侵被。 
门外行人催客起。 
因个事。 
老来方有思家泪。 
寄问梅花开也未。 
爱花只有归来是。 
想见小桥歌舞地。 
浑含喜。 
天涯不念人憔悴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满庭芳</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">南月惊乌， 
西风破雁， 
又是秋满平湖。 
采莲人尽， 
寒色战菇蒲。 
旧信江南好景， 
一万里、轻觅莼鲈。 
谁知道， 
吴侬未识， 
蜀客已情孤。 
凭高， 
增怅望， 
湘云尽处， 
都是平芜。 
问故乡何日， 
重见吾庐。 
纵有荷纫芰制， 
终不似、菊短篱疏。 
归情远， 
三更雨梦， 
依旧绕庭梧。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满江红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">水远山明， 
秋容淡、不禁摇落。 
况正是、楼台高处， 
晚凉犹薄。 
月在衣裳风在袖， 
冰生枕簟香生幕。 
算四时、佳处是清秋， 
须行乐。 
东篱下， 
西窗角。 
寻旧菊， 
催新酌。 
笑广平何事， 
对秋萧索。 
摇叶声声深院宇， 
折荷寸寸闲池阁。 
待归来、闲把木犀花， 
重薰却。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">点绛唇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">梅雨收黄， 
暑风依旧闲庭院。 
露荷轻颤。 
只有香浮面。 
挂起西窗， 
月澹无人见。 
幽情远。 
随钗低扇。 
好个凉方便。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玉漏迟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">一春浑不见， 
那堪又是， 
花飞时节。 
忍对危栏数曲， 
暮云千叠。 
门外星星柳眼， 
看还似、当时风月。 
愁万结。 
凭谁为我， 
殷勤低说。 
不是惯却春心， 
奈新燕传情， 
旧莺饶舌。 
冷篆馀香， 
莫放等闲消歇。 
纵使繁红褪尽， 
犹有、荼シ堪折。 
魂梦切。 
如今不奈， 
飞来蝴蝶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑞鹧鸪</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 程垓</p>
                                <pre class="card-text">东风冷落旧梅台。 
犹喜山花拂面开。 
绀色染衣春意静， 
水沈熏骨晚风来。 
柔条不学丁香结， 
矮树仍参茉莉栽。 
安得方盆载幽植， 
道人随处作香材。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑶阶草</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">空山子规叫， 
月破黄昏冷。 
帘幕风轻， 
绿暗红又尽。 
自从别後， 
粉消香腻， 
一春成病。 
那堪昼闲日永。 
恨难整。 
起来无语， 
绿萍破处池光净。 
闷理残妆， 
照花独自怜瘦影。 
睡来又怕， 
饮来越醉， 
醒来却闷。 
看谁似我孤令。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">生查子</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 程垓</p>
                                <pre class="card-text">溪光曲曲村， 
花影重重树。 
风物小桃源， 
春事还如许。 
情知送客来， 
又作寻芳去。 
可惜一春诗， 
总为闲愁赋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">眼儿媚</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">一枝烟雨瘦东墙。 
真个断人肠。 
不为天寒日暮， 
谁怜水远山长。 
相思月底， 
相思竹外， 
犹自禁当。 
只恐玉楼贪梦， 
输他一夜清香。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">破阵子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">小小红泥院宇， 
深深翠色屏帷。 
簇定熏炉酥酒软， 
门外东风寒不知。 
恰疑三月时。 
钗影半欹绿子， 
歌声轻度红儿。 
醉里不愁更漏断， 
更要梅花看几枝。 
起来霜月低。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">碧牡丹</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">睡起情无著。 
晓雨尽， 
春寒弱。 
酒盏飘零， 
几日顿疏行乐。 
试数花枝， 
问此情何若。 
为谁开， 
为谁落。 
正愁却。 
不是花情薄。 
花元笑人萧索。 
旧观千红， 
至今冷梦难托。 
燕麦春风， 
更几人惊觉。 
对花羞， 
为花恶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">祝英台·祝英台近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">坠红轻， 
浓绿润， 
深院又春晚。 
睡起厌厌， 
无语小妆懒。 
可堪三月风光， 
五更魂梦， 
又都被、杜鹃催攒。 
怎消遣。 
人道愁与春归， 
春归愁未断。 
闲倚银屏， 
羞怕泪痕满。 
断肠沈水重熏， 
瑶琴闲理， 
奈依旧、夜寒人远。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">红娘子·连理枝</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">小小闲窗底。 
曲曲深屏里。 
一枕新凉， 
半床明月， 
留人欢意。 
奈梅花引里唤人行， 
苦随他无计。 
几点清觞泪。 
数曲乌丝纸。 
见少离多， 
心长分短， 
如何得是。 
到如今、留下许都愁， 
枉教人憔悴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">芭蕉雨</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">雨过凉生藕叶。 
晚庭消尽暑， 
浑无热。 
枕簟不胜香滑。 
争奈宝帐情生， 
金尊意惬。 
玉人何处梦蝶。 
思一见冰雪。 
须写个贴儿、丁宁说。 
试问道、肯来麽， 
今夜小院无人， 
重楼有月。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">菩萨蛮十五首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">春回绿野烟光薄。 
低花矮柳田家乐。 
陇麦又青青。 
喧蜂闲趁人。 
野翁忘近远。 
怪识刘郎面。 
断却小桥溪。 
怕人溪外知。 
东风有意留人住。 
熏风无意催人去。 
去住两茫然。 
相逢成短缘。 
平生花柳笑。 
过後关心少。 
今日奈情何。 
为伊饶恨多。 
扶犁野老田东睡。 
插花山女田西醉。 
醉眼眩东西。 
看看桃满溪。 
耕桑山下足。 
纨绮人间俗。 
莫管旧东风。 
从教吹软红。 
和风暖日西郊路。 
游人又踏青山去。 
何处碧云衫。 
映溪才两三。 
疏松分翠黛。 
故作羞春态。 
回首杏烟消。 
月明归渡桥。 
画桥拍拍春江绿。 
行人正在春江曲。 
花润接平川。 
有人花底眠。 
东风元自好。 
只怕催花老。 
安得万垂杨。 
系教春日长。 
客窗曾剪灯花弄。 
谁教来去如春梦。 
冷落旧梅台。 
小桃相次开。 
人间春易老。 
只有山中好。 
闲却槿花篱。 
莫教溪外知。 
罗衫乍试寒犹怯。 
妒花风雨连三月。 
灯冷闭门时。 
有愁谁得知。 
此情真个苦。 
只为当时语。 
莫道絮沾泥。 
絮飞魂亦飞。 
平芜冉冉连云绿。 
斜阳衬雨明溪足。 
小鸭睡晴沙。 
翠烘三两花。 
春光闲婉娩。 
尽日无人见。 
试著小屏山。 
图归云际看。 
浅寒带暝和烟下。 
轻阴挟雨随风洒。 
翠幕护重帘。 
篆香销半奁。 
平生风雨夜。 
怕近芭蕉下。 
今夕定愁多。 
萧萧声奈何。 
去年恰好双星节。 
鹊桥未渡人离别。 
不恨障云生。 
恨他真个行。 
天涯消息近。 
不见乘鸾影。 
楼外鹧鸪声。 
几回和梦惊。 
山头翠树调莺舌。 
山腰野菜飞黄蝶。 
来为等闲休。 
去成多少愁。 
小庭花木改。 
犹有啼痕在。 
别後不曾看。 
怕花和泪残。 
暑庭消尽风鸣树。 
树鸣风尽消庭暑。 
横枕一声莺。 
莺声一枕横。 
扇纨低粉面。 
面粉低纨扇。 
凉月淡侵床。 
床侵淡月凉。 
小窗荫绿清无暑。 
篆香终日萦兰炷。 
冰簟涨寒涛。 
清风一枕高。 
有日团扇却。 
门掩庭花落。 
少待月侵床。 
教他魂梦凉。 
晓烟笼日浮山翠。 
春风著水回川媚。 
远近碧重重。 
人家山色中。 
野花香自度。 
似识幽人处。 
安得著三间。 
与山终日闲。 
夜来花底莺饶舌。 
把人心事分明说。 
许大好因缘。 
只成容易传。 
春阑无好计。 
唯有归来是。 
从此玉台前。 
晓妆休太妍。 
以上程垓作品《菩萨蛮》共15首        </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蓦山溪</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">老来风味， 
是事都无可。 
只爱小书舟， 
剩围着、琅玕几个。 
呼风约月， 
随分乐生涯， 
不羡富， 
不忧贫， 
不怕乌蟾堕。 
三杯径醉， 
转觉乾坤大。 
醉後百篇诗， 
尽从他、龙吟鹤和。 
升沈万事， 
还与本来天， 
青云上， 
白云间， 
一任安排我。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">虞美人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">轻红短白东城路。 
忆得分襟处。 
柳丝无赖舞春柔。 
不系离人、只解系离愁。 
如今花谢春将老。 
柳下无人到。 
月明门外子规啼。 
唤得人愁、争似唤人归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蝶恋花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">晴日溪山春可数。 
水绕池塘， 
知有人家住。 
寻日寻花花不语。 
旧时春恨还如许。 
苦恨东风无意绪。 
只解催花， 
不解催人去。 
日晚荒烟迷古戍。 
断魂正在梅花浦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西江月</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">众绿初围夏荫， 
老红犹驻春妆。 
画帘燕子日偏长。 
静看新雏来往。 
□□□□□□， 
□□□□□□。 
□□□□□□□。 
□□□□□□。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谒金门</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">浓睡醒。 
惊对一帘秋影。 
桐叶乍零风不定。 
半窗疏雨影。 
愁与年光不尽。 
老入星星双鬓。 
只拟上楼寻远信。 
雁遥烟水暝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酷相思</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">月挂霜林寒欲坠。 
正门外、催人起。 
奈离别、如今真个是。 
欲住也、留无计。 
欲去也、来无计。 
马上离魂衣上泪。 
各自个、供憔悴。 
问江路梅花开也未。 
春到也、须频寄。 
人到也、须频寄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉落魄·一斛珠</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">晚凉时节。 
翠梧风定蝉声歇。 
有人睡起香浮颊。 
倚著阑干， 
笑拣青荷叶。 
如今往事愁难说。 
曲池依旧闲风月。 
田田翠盖香罗叠。 
留得露痕， 
都是泪珠结。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长相思</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">风敲窗。 
雨敲窗。 
窗外芭蕉云作幢。 
声声愁对床。 
剔银缸。 
点银缸。 
梦采芙蓉隔一江。 
几时蝴蝶双。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雨中花令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">旧日爱花心未了。 
紧消得、花时一笑。 
几日春寒， 
连宵雨闷， 
不道幽欢少。 
记得去年深院悄。 
□梁畔， 
一枝香袅。 
说与西楼， 
後来明月， 
莫把菱花照。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雪狮儿</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">断云低晚， 
轻烟带暝， 
风惊罗幕。 
数点梅花， 
香倚雪窗摇落。 
红炉对谑。 
正酒面、琼稣初削。 
云屏暖， 
不知门外， 
月寒风恶。 
迤逦慵云半掠。 
笑盈盈、闲弄宝筝弦索。 
暖极生春， 
已向横波先觉。 
花娇柳弱。 
渐倚醉、要人搂著。 
低告托。 
早把被香熏却。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">霜天晓角</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">玉清冰样洁。 
几夜相思切。 
谁料浓云遮拥， 
同心带、甚时结。 
匆匆休惜别。 
还有来时节。 
记取江阴归路， 
须共踏、夜深月。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">青玉案</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">宝林岩畔凌云路。 
记藉草、寻梅去。 
咏绿书红知几度。 
行云归後， 
碧云遮断， 
寂寞人何处。 
一声长笛江天暮。 
别後谁吟倚楼句。 
匀面照溪心已许。 
欲凭锦字， 
写人愁去， 
生怕梨花雨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹊桥仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 程垓</p>
                                <pre class="card-text">角声吹月， 
风声落枕， 
梦与柔肠俱断。 
谁教当日太情浓， 
颺不下、新愁一段。 
黄花开了， 
梅花开未， 
曾约那时相见。 
莫教容易负幽期， 
怕真个、孤他泪眼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 程垓</p>
                                <pre class="card-text">昨夜思量直到明。 
拂明心绪更愁人。 
风披露叶高低怨， 
冷雨寒烟各自轻。 
休赖酒， 
莫求神。 
为谁教尔许多情。 
如今早被思量损， 
好更当时做弄成。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>