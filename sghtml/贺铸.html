<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        贺铸
    </title>
    <meta name="description" content="贺铸的诗歌作品集，包含其生平、朝代及精彩诗篇。">
    <meta name="keywords" content="贺铸,诗歌,生平">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">贺铸</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 贺铸（1052-1125） 字方回，自号庆湖遗老。长身耸目，面色铁青，人称贺鬼头。山阴（今浙江绍兴）人，居卫州（今河南汲县）。孝惠皇后族孙，授右班殿直。元佑中曾任泗州、太平州通判。晚年退居苏州，杜门校书。不附权贵，喜论天下事。能诗文，尤长于词。其词内容、风格较为丰富多样，善于锤炼字句。部分描绘春花秋月之作，意境高旷，语言浓丽哀婉，近秦观、晏几道。其爱国忧时之作，悲壮激昂，又近苏轼。南宋爱国词人辛弃疾等均有续作，足见其影响。著有《东山寓声乐府》（一名《东山词》）、《庆湖遗老集》。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">七娘子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">□波飞□□□向。 
□□□、□□□□样。 
拥鼻微吟， 
捋须遐想。 
□□□□□□上。 
会须加数□□酿。 
□□□、□□□□涨。 
美满孤帆， 
轻便双桨。 
中分□□□□往。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">下水船</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">芳草青门路。 
还拂京尘东去。 
回想当年离绪。 
送君南浦。 
愁几许。 
尊酒流连薄暮。 
帘卷津楼风雨。 
凭阑语。 
草草蘅皋赋。 
分首惊鸿不驻。 
灯火虹桥， 
难寻弄波微步。 
漫凝伫。 
莫怨无情流水， 
明月扁舟何处。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">东吴乐·尉迟杯</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">胜游地。 
信东吴绝景饶佳丽。 
平湖底， 
见层岚， 
凉月下， 
闻清吹。 
人如秾李。 
泛金袂、香润苹风起。 
喜凌波、素袜逢迎， 
领略当歌深意。 
鄂君被。 
双鸳绮。 
垂杨阴， 
夷犹画舲相舣。 
宝瑟弦调， 
明珠佩委。 
回首碧云千里。 
归鸿後、芳音难寄。 
念怀县、青鬓今无几。 
枉分将、镜里华年， 
付与楼前流水。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">东邻妙·玉楼春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">张灯结绮笼驰道。 
六六洞天连夜到。 
韶华吹断紫云回， 
怊怅人间新梦觉。 
倾城犹记东邻妙。 
尊酒相逢留一笑。 
庐郎任老也多才， 
不数五陵狂侠少。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">东阳叹·清商怨</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">流连狂乐恨景短。 
奈夕阳送晚。 
醉未成欢， 
醒来愁满眼。 
东阳消瘦带展。 
望日下、旧游天远。 
泪洒春风， 
春风谁复管。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">临江仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">暂假临淮东道主， 
每逃歌舞华筵。 
经年未办买山钱。 
筋骸难强， 
久坐沐猴禅。 
行拥一舟称浪士， 
五湖春水如天。 
越人相顾足嫣然。 
何须绣被， 
来伴拥蓑眠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">乌啼月·乌夜啼</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">牛女相望处， 
星桥不碍东西。 
重墙未抵蓬山远， 
却恨画楼低。 
细字频传幽怨， 
凝缸长照单栖。 
城乌可是知人意， 
偏向月明啼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">九回肠·好女儿</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">削玉销香。 
不喜浓妆。 
倚高楼、望断章台路， 
但垂杨永巷， 
落花微雨， 
芳草斜阳。 
赖有雕梁新燕， 
试寻访， 
武陵狂。 
小华笺、付与西飞去， 
印一双愁黛， 
再三归字， 
□九回肠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">于飞乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">日薄云融。 
满城罗绮芳丛。 
一枝粉淡香浓。 
几销魂， 
偏健羡、紫蝶黄蜂。 
繁华梦断， 
酒醒来、扫地春空。 
武陵原、回头何处， 
情随流水无穷。 
寄两行清泪， 
想几许残红。 
惜花人老， 
年年奈、依旧东风。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">人南渡·感皇恩</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">兰芷满芳洲， 
游思横路。 
罗袜尘生步。 
迎顾。 
整鬟颦黛， 
脉脉两情难语。 
细风吹柳絮。 
人南渡。 
回首旧游， 
山无重数。 
花底深朱户。 
何处。 
半黄梅子， 
向晚一帘疏雨。 
断魂分付与。 
春将去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">付金钗·更漏子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">付金钗， 
平斗酒。 
未许解携纤手。 
吟警句， 
写清愁。 
浮骖为少留。 
旧游赊， 
新梦後。 
月映隔窗疏柳。 
闲砚席， 
剩衾绸。 
今秋似去秋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">伤春曲·满江红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">火禁初开， 
深深院、尽重帘箔。 
人自起、翠衾寒梦， 
夜来风恶。 
肠断残红和泪落。 
半随经雨飘池角。 
记采兰、携手曲江游， 
年时约。 
芳物大， 
都如昨。 
自怨别， 
疏行乐。 
被无情双燕， 
短封难托。 
谁念东阳销瘦骨。 
更堪白纻衣衫薄。 
向小窗、题满杏花笺， 
伤春作。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">伴云来·天香</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">烟络横林， 
山沈远照， 
逦迤黄昏钟鼓。 
烛映帘栊， 
蛩催机杼， 
共苦清秋风露。 
不眠思妇， 
齐应和、几声砧杵。 
惊动天涯倦宦， 
駸駸岁华行暮。 
当年酒狂自负。 
谓东君、已春相付。 
流浪征骖北道， 
客墙南浦。 
幽恨无人晤语。 
赖明月曾知旧游处。 
好伴云来， 
还将梦去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">伴登临·采桑子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">中吴茂苑繁华地。 
冠盖如林。 
桃李成阴。 
若个芳心、真个会琴心。 
高秋霁色清於水。 
月榭风襟。 
且伴登临。 
留与他年、尊酒话而今。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">侍香金童</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">楚梦方回， 
翠被寒如水。 
尚想见、扬州桃李。 
姿秀韵闲何物比。 
玉管秋风， 
漫声流美。 
燕堂开， 
双按秦弦呈素指。 
宝雁参差飞不起。 
三五彩蟾明夜是。 
屈曲阑干， 
断肠千里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">偶相逢·诉衷情</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">采山涌起翠楼空。 
箫鼓沸春风。 
桂娥唤回清昼， 
夹路宝芙蓉。 
长步障， 
小纱笼。 
偶相逢。 
艳妆宜笑， 
隐语传情， 
半醉醒中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">六州歌头</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">少年侠气， 
交结五都雄。 
肝胆洞。 
毛发耸。 
立谈中。 
死生同。 
一诺千金重。 
推翘勇。 
衿豪踪。 
轻盖拥。 
聊飞鞚。 
斗城东。 
轰饮酒炉， 
春色浮寒瓮。 
吸海垂虹。 
闲呼鹰嗾犬， 
白羽摘雕弓。 
狡穴俄空。 
乐匆匆。 
似黄粱梦。 
辞丹凤。 
明月共。 
漾孤篷。 
官冗从。 
怀倥偬。 
落尘笼。 
薄书从。 
鶡弁如云众。 
共粗用。 
忽奇功。 
笳鼓动。 
渔阳弄。 
思悲翁。 
不请长缨， 
系取天娇种。 
剑吼西风。 
恨登山临水， 
手寄七弦桐。 
目送归鸿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">凌·金人捧露盘</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">控沧江。 
排青嶂， 
燕台凉。 
驻采仗、乐未渠央。 
岩花磴蔓， 
妒千门、珠翠倚新妆。 
舞闲歌悄， 
恨风流、不管馀香。 
繁华梦， 
惊俄顷， 
佳丽地， 
指沧茫。 
寄一笑、何与兴亡。 
量船载酒， 
赖使君、相对两胡床。 
缓调清管， 
更为侬、三弄斜阳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">减字木兰花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">多情多病。 
万斛闲愁量有剩。 
一顾倾城。 
惟觉尊前笑不成。 
探香幽径。 
好住东风谁主领。 
多谢流莺。 
欲别频啼四五声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">减字浣溪沙·浣溪沙十五首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">浮动花钗影鬓烟。 
浅妆浓笑有馀妍。 
酒醺檀点语凭肩。 
留不住时分钿镜， 
旧曾行处失金莲。 
碧云芳草恨年年。 
宫锦袍熏水麝香。 
越纱裙染郁金黄。 
薄罗依约见明妆。 
绣陌不逢携手伴， 
绿窗谁是画眉郎。 
春风十里断人肠。 
鼓动城头啼暮鸦。 
过云时送雨些些。 
嫩凉如水透窗纱。 
弄影西厢侵户月， 
分香东畔拂墙花。 
此时相望抵天涯。 
莲烛啼痕怨漏长。 
吟蛩随月到回廊。 
一屏烟景画潇湘。 
连夜断无行雨梦， 
隔年犹有著人香。 
此情须信是难忘。 
两点春山一寸波。 
当筵娇甚不成歌。 
动人情态可须多。 
金井露寒风下叶， 
画桥云断月侵河。 
厌厌此夜奈愁何。 
楼角初销一缕霞。 
淡黄杨柳暗栖鸦。 
玉人和月摘梅花。 
笑拈粉香归洞户， 
更垂帘幕护窗纱。 
东风寒似夜来些。 
梦想西池辇路边。 
玉鞍娇马小辎軿。 
春风十里斗婵娟。 
临水登山漂泊地， 
落花中酒寂寥天。 
个般情味已三年。 
青翰舟中祓禊筵。 
粉娥窥影两神仙。 
酒阑飞去作非烟。 
重访旧游人不见， 
雨荷风蓼夕阳天。 
折花临水思茫然。 
清浅陂塘藕叶乾。 
细风蔬雨鹭鸶寒。 
半垂帘幕倚阑干。 
惆怅窃香人不见， 
几回憔悴後庭兰。 
行云可是渡江难。 
秋水斜阳演漾金。 
远山隐隐隔平林。 
几家村落几声砧。 
记得西楼凝醉眼， 
昔年风物似如今。 
只无人与共登临。 
三扇屏山匝象床。 
背灯偷解素罗裳。 
粉肌和汗自生香。 
易失旧欢劳蝶梦， 
难禁新恨费鸾肠。 
今宵风月两相忘。 
闲把琵琶旧谱寻。 
四弦声怨却沈吟。 
燕飞人静画堂深。 
欹枕有时成雨梦， 
隔帘无处说春心。 
一从灯夜到如今。 
烟柳春梢蘸晕黄。 
井阑风绰小桃香。 
觉时帘幕又斜阳。 
望处定无千里眼， 
断来能有几回肠。 
少年禁取恁凄凉。 
鹦鹉惊人促下帘。 
碧纱如雾隔香奁。 
雪儿窥镜晚蛾纤。 
乌鹊桥边河络角， 
鸳鸯楼外月西南。 
门前嘶马弄金衔。 
鹦鹉无言理翠襟。 
杏花零落昼阴阴。 
画桥流水半篙深。 
芳径与谁寻斗草， 
绣床终日罢拈针。 
小笺香管写春心。 
以上贺铸作品《减字浣溪沙/浣溪沙》共15首        </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">凤栖梧·蝶恋花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">独立江东人婉娈。 
粉本花真， 
千里依稀见。 
闲弄彩毫濡玉砚。 
缠绵春思□歌扇。 
爱我竹窗新句练。 
小砑凌笺、偷寄西风燕。 
乍可问名赊识面。 
十年多病风情浅。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">凤求凰·声声慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">园林幕翠， 
燕寝凝香。 
华池缭绕飞廊。 
坐按吴娃清丽， 
楚调圆长。 
歌阑横流美眄， 
乍疑生、绮席辉光。 
文园属意， 
玉觞交劝， 
宝色高张。 
南薰难销幽恨， 
金徽上， 
殷勤彩凤求凰。 
便许卷收行雨， 
不恋高唐。 
东山胜游在眼， 
待纫阑、拮菊相将。 
双栖安稳， 
五云溪是故乡。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">千叶莲·鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">闻你侬嗟我更嗟。 
春霜一夜扫秾华。 
永无清啭欺头管， 
赖有浓香著臂纱。 
侵海角， 
抵天涯。 
行云谁为不知家。 
秋风想见西湖上， 
化出白莲千叶花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">半死桐·鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">重过阊门万事非。 
同来何事不同归。 
梧桐半死清霜後， 
头白鸳鸯失伴飞。 
原上草， 
露初晞。 
旧栖新垅两依依。 
空床卧听南窗雨， 
谁复挑灯夜补衣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南乡子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">秋半雨凉天。 
望後清蟾未破圆。 
二十四桥游冶处， 
留连。 
携手娇饶步步莲。 
眉宇有馀妍。 
初破瓜时正妙年。 
玉局弹棋无限意， 
缠绵。 
肠断吴蚕两处眠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南柯子·南歌子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">斗酒才供泪， 
扁舟只载愁。 
画桥青柳小朱楼。 
犹记出城车马、为迟留。 
有恨花空委， 
无情水自流。 
河阳新鬓尽禁秋。 
萧散楚云巫雨、生此休。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南歌子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">心蹙黄金缕， 
梢垂白玉团。 
孤芳不怕雪霜寒。 
先向百花头上、探春□。 
傍水添新韵， 
横墙露粉颜。 
夜来和月起凭阑。 
认得暗香微度、有无间。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">卷春空·定风波</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">墙上夭桃簌簌红。 
巧随轻絮入帘栊。 
自是芳心贪结子。 
翻使。 
惜花人恨五更风。 
露萼鲜浓妆脸靓。 
相映。 
隔年情事此门中。 
粉面不知何处在。 
无奈。 
武陵流水卷春空。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">台城游·水调歌头</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">南国本潇洒。 
六代浸豪奢。 
台城游冶。 
襞笺能赋属宫娃。 
云观登临清夏。 
璧月留连长夜。 
吟醉送年华。 
回首飞鸳瓦。 
却羡井中蛙。 
访乌衣， 
成白社。 
不容车。 
旧时王谢。 
堂前双燕过谁家。 
楼外河横斗挂。 
淮上潮平霜下。 
墙影落寒沙。 
商女篷窗罅。 
犹唱後庭花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">吴门柳·渔家傲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">窈窕盘门西转路。 
残阳映带青山暮。 
最是长杨攀折苦。 
堪怜许。 
清霜翦断和烟缕。 
春水归期端不负。 
依依照影临南浦。 
留取木兰舟少住。 
无风雨。 
黄昏月上潮平去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">吹柳絮·瑞鹧鸪</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">月痕依约到西厢。 
曾羡花枝拂短墙。 
初未识愁那得泪， 
每浑疑梦奈馀香。 
歌逢袅处眉先妩， 
酒半酣时眼更狂。 
闲倚绣帘吹柳絮， 
问何人似冶游郎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">呈纤手·玉楼春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">秦弦络络呈纤手。 
宝雁斜飞三十九。 
徵韶新谱日边来， 
倾耳吴娃惊未有。 
文园老令难堪酒。 
蜜炬垂花知夜久。 
更须妩媚做腰肢， 
细学永丰坊畔柳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">品令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">怀彼美。 
愁与泪。 
分占眉丛眼尾。 
求好梦、闲拥鸳鸯绮。 
恨啼鸟、唤人起。 
目断清淮楼上， 
心寄长洲坊里。 
迢迢地。 
七百三十里。 
几重山， 
几重水。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">唤春愁·添声杨柳枝</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">天与多情不自由。 
占风流。 
云闲草远絮悠悠。 
唤春愁。 
试作小妆窥晚镜， 
淡蛾羞。 
夕阳独倚水边楼。 
认归舟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">喋恋花</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">几许伤春春复暮， 
杨柳清阴， 
偏碍游丝度。 
天际小山桃叶步， 
白菽花满湔裙处。 
竟日微吟长短句， 
帘影灯昏， 
心寄胡琴语。 
数点雨声风约住， 
朦胧淡月云来去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">国门东·好女儿</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">车马匆匆。 
会国门东。 
信人间、自古销魂处， 
指红尘北道， 
碧波南浦， 
黄叶西风。 
堠馆娟娟新月， 
从今夜、与谁同。 
想深闺独守空床思， 
但频占镜鹊， 
悔分钗燕， 
长望书鸿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">城里钟·菩萨蛮</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">厌厌别酒商歌送。 
萧萧凉叶秋声动。 
小泊画桥东。 
孤舟月满篷。 
高城遮短梦。 
衾藉馀香拥。 
多谢五更风。 
犹闻城里钟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜如年·捣练子</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">斜月下， 
北风前。 
万杵千砧捣欲穿。 
不为捣衣勤不睡， 
破除今夜夜如年。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜捣衣·捣练子</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">收锦字， 
下鸳机。 
净拂床砧夜捣衣。 
马上少年今健否， 
过瓜时见雁南归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜游宫</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">江面波纹皱縠。 
江南岸、草和烟绿。 
初过寒食一百六。 
采苹游， 
□香裙， 
鸣佩玉。 
心事偷相属。 
赋春恨、彩笺双幅。 
今夜小楼吹凤竹。 
谢东风， 
寄情人， 
肠断曲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">天宁乐·金人捧露盘</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">斗储祥， 
虹流祉， 
兆黄虞。 
未□□、□圣真符。 
千龄叶应， 
九河清、神物出龟图。 
□□□□， 
□盛时、朝野欢娱。 
靡不覆， 
旋穹□， 
□□□， 
□坤舆。 
致万国、一变华胥。 
霞觞□□， 
□□□、□□□宸趋。 
五云长在， 
望子□、□□□□。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">天门谣</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">牛渚天门险， 
限南北、七雄豪占。 
清雾敛， 
与闲人登览。 
待月上潮， 
平波滟滟， 
塞管轻吹新阿滥。 
风满槛， 
历历数、西州更点。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">子夜歌</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">三更月。 
中庭恰照梨花雪。 
梨花雪。 
不胜凄断， 
杜鹃啼血。 
王孙何许音尘绝。 
柔桑陌上吞声别。 
吞声别。 
陇头流水， 
替人呜咽。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">定情曲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">沈水浓熏， 
眉粉淡妆， 
露华鲜映春晓。 
浅颦轻笑。 
真物外， 
一种闲花风调。 
可待合欢翠被， 
不见忘忧芳草。 
拥膝浑忘羞， 
回身就郎抱。 
两点灵犀心颠倒。 
念乐事稀逢， 
归期须早。 
五云闻道。 
星桥畔、油壁车迎苏小。 
引领西陵自远， 
携手东山偕老。 
殷勤制、双凤新声， 
定情永为好。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宛溪柳·六么令</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">梦云萧散， 
帘卷画堂晓。 
残薰尽烛隐映， 
绮席金壶倒。 
尘送行鞭袅袅。 
醉指长安道。 
波平天渺。 
兰舟欲上， 
回首离愁满芳草。 
已恨归期不早。 
枉负狂年少。 
无奈风月多情， 
此去应相笑。 
心记新声缥缈。 
翻是相思调。 
明年春杪。 
宛溪杨柳， 
依旧青青为谁好。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宴齐云·南歌子</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">境跨三千里， 
楼侵尺五天。 
碧鸳鸯瓦昼生烟。 
未信西山台观、压当年。 
野色分禾黍， 
秋声入管弦。 
闲挥弹麈襞吟笺。 
三十万家风月、共流连。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寒松叹·声声慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">鹊惊桥断， 
凤怨箫闲， 
彩云薄晚苍凉。 
难致祖州灵草， 
方士神香。 
寒松半敧涧底， 
恨女萝、先委冰霜。 
宝琴尘网， 
□□□□， 
□□□□。 
依□履綦行处， 
酸心□， 
□□□□□□。 
□□帘垂窣地， 
簟竟空床。 
伤春燕归洞户， 
更悲秋、月皎回廊。 
同谁消遣， 
一年年夜夜长。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">将进酒·梅花引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">城下路。 
凄风露。 
今人犁田古人墓。 
岸头沙。 
带蒹葭。 
漫漫惜时， 
流水今人家。 
黄埃赤日长安道。 
倦客无浆马无草。 
开函关。 
掩函关。 
千古如何， 
不见一人闲。 
六国扰。 
三秦扫。 
初谓商山遗四老。 
驰单车。 
致缄书。 
裂荷焚芰， 
接武曳长裙。 
高流端得酒中趣。 
深入醉乡安稳处。 
生忘行。 
死忘名。 
谁论二豪， 
初不数刘伶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">小梅花·梅花引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">思前别。 
记时节。 
美人颜色如花发。 
美人归。 
天一涯。 
娟娟姮娥， 
三五满还亏。 
翠眉蝉鬓生离诀。 
遥望青楼心欲绝。 
梦中寻。 
卧巫云。 
觉来珠泪， 
滴向湘水深。 
愁无已。 
奏绿绮。 
历历高山与流水。 
妙通神。 
觉知音。 
不知暮雨朝云、何山岑。 
相思无计堪可比。 
珠箔雕阑集千里。 
漏将分。 
月窗明。 
一夜梅花忽开、疑是君。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">小重山</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">帘影新妆一破颜。 
玳筵回雪舞， 
小云鬟。 
琼枝擢秀望难攀。 
凝情处， 
千里望蓬山。 
歌断酒阑珊。 
画船箫鼓转， 
绿杨湾。 
坠钿残燎水堂关。 
斜阳里， 
双燕伴人闲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">尔汝歌·清商怨</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">劳生羁宦未易处。 
赖醉□□□。 
白眼青天， 
忘形相尔汝。 
□□□□□□。 
□□□， 
送君南浦。 
雪暗沧江， 
□□□□□。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">平阳兴·踏莎行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">凉叶辞风， 
流云卷雨。 
寥寥夜色沈钟鼓。 
谁调清管度新声， 
有人高卧平阳坞。 
草暖沧洲， 
潮平别浦。 
双凫乘雁方容与。 
深藏华屋锁雕笼， 
此生乍可输鹦鹉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">弄珠英·蓦山溪</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">楚乡新岁。 
不放残寒退。 
月晓桂娥闲， 
弄珠英、因风委坠。 
清淮铺练， 
十二玉峰前， 
上帘栊， 
招佳丽。 
置酒成高会。 
江南芳信， 
目断何人寄。 
应占镜边春， 
想晨妆、膏浓压翠。 
此时乘兴， 
半道忍回桡， 
五云溪， 
门深闭。 
碧月长相对。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">归风便·玉楼春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">津亭薄晚张离燕。 
红粉□歌持酒劝。 
歌声煎泪欲沾襟， 
酒色□□□□□。 
□□会有归风便。 
休道相忘秋後□。 
□□□抵故人心， 
惆怅故人心不见。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">御街行</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">松门石路秋风扫。 
似不许、飞尘到。 
双携纤手别烟萝， 
红粉清泉相照。 
几声歌管， 
正须陶写， 
翻作伤心调。 
岩阴暝色归云悄。 
恨易失、千金笑。 
更逢何物可忘忧， 
为谢江南芳草。 
断桥孤驿， 
冷云黄叶， 
相见长安道。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆仙姿·如梦令十一首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">白纻春衫新制。 
准拟采兰修禊。 
遮日走京尘， 
何啻分阴如岁。 
留滞。 
留滞。 
不似行云难系。 
彩舫解维官柳。 
楼上谁家红袖。 
团扇弄微风， 
如为行人招手。 
回首。 
回首。 
云断武陵溪口。 
何处偷谐心赏。 
促坐绮罗筵上。 
不记下楼时， 
醉□月侵书幌。 
怀想。 
怀想。 
清丽歌声妆样。 
江上潮回风细。 
红袖倚楼凝睇。 
天际认归舟， 
但见平林如荠。 
迢递。 
迢递。 
人更远於天际。 
莲叶初生南浦。 
两岸绿杨飞絮。 
向晚鲤鱼风， 
断送彩帆何处。 
凝伫。 
凝伫。 
楼外一江烟雨。 
柳下玉骢双鞚。 
蝉鬓宝钿浮动。 
半醉倚迷楼， 
聊送斜阳三弄。 
豪纵。 
豪纵。 
一觉扬州春梦。 
罗绮丛中初见。 
理鬓横波流转。 
半醉不胜情， 
帘影犹招歌扇。 
留恋。 
留恋。 
秋夜辞巢双燕。 
梦想山阴游冶。 
深径碧桃花谢。 
曲水稳流觞， 
暖絮芳兰堪藉。 
萧洒。 
萧洒。 
月棹烟蓑东下。 
日日春风楼上。 
不见石城双桨。 
鸳枕梦回时， 
烛泪屏山相向。 
流荡。 
流荡。 
门外白苹溪涨。 
相见时难别易。 
何限玉琴心意。 
眉黛只供愁， 
羞见双鸳鸯字。 
憔悴。 
憔悴。 
蜡烛销成红泪。 
雨後一分春减。 
深院落红如糁。 
柳外出秋千， 
度日彩旗风颭。 
销黯。 
销黯。 
门共宝奁长掩。 
以上贺铸作品《忆仙姿/如梦令》共11首        </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆秦娥</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">风惊幕。 
灯前细雨檐花落。 
檐花落。 
玉台清镜， 
泪淹妆薄。 
良时不再须行乐。 
王孙莫负东城约。 
东城约。 
一分春色， 
为君留著。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忍泪吟·采桑子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">十年一觉扬州梦， 
雨散云沈。 
隔水登临。 
扬子湾西夕照深。 
当时玉管朱弦句， 
忍泪重吟。 
半取沾襟。 
餖飣西风□□□。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">念彩云·夜游宫</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">流水苍山带郭。 
寻尘迹、宛然如昨。 
犹记黄花携手约。 
误重来， 
小庭花， 
空自落。 
不怨兰情薄。 
可怜许、彩云漂泊。 
紫燕西飞书漫托。 
碧城中， 
几青楼， 
垂画幕。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">念离群·沁园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">宫烛分烟， 
禁池开钥， 
凤城暮春。 
向落花香里， 
澄波影外， 
笙歌迟日， 
罗绮芳尘。 
载酒追游， 
联镳归晚， 
灯火平康寻梦云。 
逢迎处， 
最多才自负， 
巧笑相亲。 
离群。 
客浣漳滨。 
但惊见、来鸿归燕频。 
念日边消耗， 
天涯怅望， 
楼台清晓， 
帘暮黄昏。 
无限悲凉， 
不胜憔悴， 
断尽危肠销尽魂。 
方年少， 
恨浮名误我， 
乐事输人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">念良游·满江红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">山缭平湖， 
寒飙扬、六英粉泊。 
清镜晓、倚岩琪树， 
挠云朱阁。 
窈窕缯窗褰翠募， 
尊前浩齿歌梅落。 
信醉乡、绝境待名流， 
供行乐。 
时易失， 
今犹昨。 
欢莫再， 
情何薄。 
扁舟幸不系， 
会寻佳约。 
想见徘徊华表下， 
个身似是辽东鹤。 
访旧游、人与物俱非， 
空城郭。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">思牛女·踏莎行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">楼角参横， 
庭心月午。 
侵阶夜色凉经雨。 
轻罗小扇扑流萤， 
微云渡汉思牛女。 
拥髻柔情， 
扶肩昵语。 
可怜分破□□□。 
□□□□有佳期。 
人间底事长如许。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">思越人·朝天子</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">紫府东风放夜时。 
步莲秾李伴人归。 
五更钟动笙歌散， 
十里月明灯火稀。 
香苒苒， 
梦依依。 
天涯寒尽减春衣。 
凤凰城阕知何处， 
寥落星河一雁飞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">怨三三</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">玉津春水如蓝。 
宫柳毵毵。 
桥上东风侧帽檐。 
记佳节、约是重三。 
飞楼十二珠帘。 
恨不贮、当年彩蟾。 
对梦雨廉纤。 
愁随芳草， 
绿遍江南。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">惜双双·惜分飞</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">皎镜平湖三十里。 
碧玉山围四际。 
莲荡香风里。 
彩鸳鸯觉双飞起。 
明月多情随舵尾。 
偏照空床翠被。 
回首笙歌地。 
醉更衣处长相记。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">惜奴娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">玉立佳人， 
韵不减、吴苏小。 
赋深情、华年韶妙。 
叠鼓新歌， 
最能作、江南调。 
缥缈。 
似阳台、娇云弄晓。 
有客临风， 
梦後拟、池塘草。 
竟装怀、□愁多少。 
绿绮芳尊， 
映花月、东山道。 
正要。 
个卿卿、嫣然一笑。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">惜馀春·踏莎行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">急雨收春， 
斜风约水。 
浮红涨绿鱼文起。 
年年有子惜馀春， 
春归不解招游子。 
留恨城隅， 
关情纸尾。 
阑干长对西曛倚。 
鸳鸯俱是白头时， 
江南渭北三千里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">想车音·兀令</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">盘马楼前风日好。 
雪销尘扫。 
楼上宫妆早。 
认帘箔微开， 
一面嫣妍笑。 
携手别院重廊， 
窈窕花房小。 
任碧罗窗晓。 
间阔时多书问少。 
镜鸾空老。 
身寄吴云杳。 
想轣辘车音， 
几度青门道。 
占得春色年年， 
随处随人到。 
恨不如芳草。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">愁风月·生查子</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">风清月正圆， 
信是佳时节。 
不会长年来， 
处处愁风月。 
心将熏麝焦， 
吟伴寒虫切。 
欲遽就床眠， 
解带翻成结。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">感皇恩</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">歌笑见馀妍， 
情生眄睐。 
拥髻扬蛾黛。 
多态。 
小花深院， 
漏促离襟将解。 
恼人红蜡泪。 
啼相对。 
芳草唤愁， 
愁来难奈。 
兰叶犹堪向谁采。 
小楼妆晚， 
应念斑骓何在。 
碧云长有待。 
斜阳外。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">拥鼻吟·吴音子</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">别酒初销， 
怃然弭棹蒹葭浦。 
回首不见高城， 
青楼更何许。 
大艑轲峨， 
越商巴贾。 
万恨龙锺， 
篷下对语。 
指征路。 
山缺处， 
孤烟起， 
历历闻津鼓。 
江豚吹浪， 
晚来风转夜深雨。 
拥鼻微吟， 
断肠新句。 
粉碧罗笺， 
封泪寄与。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">换追风·浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">掌上香罗六寸弓。 
雍容胡旋一盘中。 
目成心许两匆匆。 
别夜可怜长共月。 
当时曾约换追风。 
草生金埒画堂空。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">捣练子</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">楼上鼓， 
转□□。 
□□□□□□□。 
思妇想无肠可断， 
□□□□□□□。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">掩萧斋·浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">落日逢迎朱雀街。 
共乘青舫度秦淮。 
笑拈飞絮罥金钗。 
洞户华灯归别馆， 
碧梧红叶掩萧斋。 
愿随明月入君怀。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摊破木兰花·木兰花</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">桂叶眉丛恨自成。 
锦瑟弦调， 
双凤和鸣。 
钗梁玉胜挂兰缨。 
帘影沈沈， 
月堕参横。 
屏护文茵翠织成。 
摘佩牵裾， 
燕样腰轻。 
清溪百曲可怜生。 
大抵新欢， 
此夜□情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摊破浣溪沙·山花子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">曲磴斜阑出翠微。 
西州回首思依依。 
风物宛然长在眼， 
只人非。 
绿树隔巢黄鸟并， 
沧洲带雨白鸥飞。 
多谢子规啼劝我， 
不如归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">攀鞍态·迎春乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">逢迎一笑金难买。 
小樱唇、浅蛾黛。 
玉环风调依然在。 
想花下、攀鞍态。 
伫倚碧云如有待。 
望新月、为谁双拜。 
细语人不闻， 
微风动、罗裙带。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">断湘弦·万年欢</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">淑质柔情， 
靓妆艳笑， 
未容桃李争妍。 
红粉墙东， 
曾记窥宋三年。 
不间云朝雨暮， 
向西楼、南馆留连。 
何尝信， 
美景良辰， 
赏心乐事难全。 
青门解袂， 
画桥回首， 
初沈汉佩， 
永断湘弦。 
漫写浓愁幽恨， 
封寄鱼笺。 
拟话当时旧好， 
问同谁、与醉尊前。 
除非是， 
明月清风， 
向人今夜依然。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">新念别·夜游宫</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">湖上兰舟暮发。 
扬州梦断灯明灭。 
想见琼花开似雪。 
帽檐香， 
玉纤纤， 
曾为折。 
渔管吹还咽。 
问何意、煎人愁绝。 
江北江南新念别。 
掩芳尊， 
与谁同， 
今夜月。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">晕眉山·踏莎行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">镜晕眉山， 
囊熏水麝。 
凝然风度长闲暇。 
归来定解鷫鸘裘， 
唤时应倍骅骝价。 
殢酒伤春， 
添香惜夜。 
依惜待月西厢下。 
梨花庭院雪玲珑， 
微吟独倚秋千架。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">晚云高·添声杨柳枝</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">秋尽江南叶未凋。 
晚云高。 
情山隐隐水迢迢。 
接亭皋。 
二十四桥明月夜， 
弭兰桡。 
玉人何处教吹箫。 
可怜宵。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">更漏子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">芳草斜曛。 
映画桥□□， 
翠阁临津。 
数阕清歌， 
两行红粉， 
厌厌别酒初曛。 
芳意赠我殷勤。 
罗巾双黛痕。 
便兰舟独上， 
洞府人闲， 
素手轻分。 
十里绮陌香尘。 
望紫云车远， 
已掩青门。 
迤逦黄昏， 
景阳钟动， 
临风隐隐犹闻。 
明朝水馆渔村。 
凭谁招断魂。 
恨不如今夜， 
明月多情， 
应待归云。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">替人愁·添声杨柳枝</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">风紧云轻欲变秋。 
雨初收。 
江城水路漫悠悠。 
带汀洲。 
正是客心孤回处， 
转归舟。 
谁家红袖倚津楼。 
替人愁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">最多宜·浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">半解香绡扑粉肌。 
避风长下绛纱帷。 
碧琉璃水浸琼枝。 
不学寿阳窥晓镜， 
何烦京兆画新眉。 
可人风调最多宜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">月先圆·好女儿</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">才色相怜。 
难偶当年。 
屡逢迎、几许缠绵意， 
记秋千架底， 
摴蒲局上， 
祓禊池边。 
收贮一春幽恨， 
细书遍、砑绫笺。 
算蓬山、未抵屏山远， 
奈碧云易合， 
彩霞深闭， 
明月先圆。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望书归·捣练子</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">边堠远， 
置邮稀。 
附与征衣衬铁衣。 
连夜不妨频梦见， 
过年惟望得书归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望湘人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">厌莺声到枕， 
花气动帘， 
醉魂愁梦相半。 
被惜馀薰， 
带惊剩眼。 
几许伤春春晚。 
泪竹痕鲜， 
佩兰香老， 
湘天浓暖。 
记小江、风月佳时， 
屡约非烟游伴。 
须信鸾弦易断。 
奈云和再鼓， 
曲终人远。 
认罗袜无踪， 
旧处弄波清浅。 
青翰棹舣， 
白苹洲畔。 
尽木临皋飞观。 
不解寄、一字相思， 
幸有归来双燕。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望西飞·清商怨</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">十分持酒每□□。 
□□□□□。 
□计留春， 
春随人去远。 
东流□□□□。 
□□□、好凭双燕。 
望断西风， 
高楼帘暮卷。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望长安·蝶恋花</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">排办张灯春事早。 
十二都门， 
物色宜新晓。 
金犊车轻玉骢小。 
拂头杨柳穿驰道。 
莼羹鲈鲙非吾好。 
去国讴吟， 
半落江南调。 
满眼青山恨西照。 
长安不见令人老。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">木兰花·玉楼春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">朝来著眼沙头认。 
五两竿摇风色顺。 
佳期学取弄潮儿， 
人纵无情潮有信。 
纷纷花雨红成阵。 
冷酒青梅寒食近。 
漫将江水比闲愁， 
水尽江头愁不尽。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杨柳陌·浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">兴庆宫池整月开。 
□□□□缕金鞋。 
後庭芳草绿缘阶。 
祓禊归□杨柳陌， 
□□□落凤凰钗。 
细风抛絮入人怀。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杵声齐·捣练子</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">砧面莹， 
杵声齐。 
捣就征衣泪墨题。 
寄到玉关应万里， 
戍人犹在玉关西。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">桃源行·蝶恋花</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">流水长烟何缥缈。 
诘□□□， 
□逗渔舟小。 
夹岸桃花烂□□。 
□□□□□□□。 
萧闲村落田畴好。 
避地移家， 
□□□□□。 
□□殷勤送归棹。 
闲边勿为他人道。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">梦江南·忆江南</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">九曲池头三月三。 
柳毵毵。 
香尘扑马喷金衔。 
涴春衫。 
苦笋鲥鱼乡味美， 
梦江南。 
阊门烟水晚风恬。 
落归帆。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">梦相亲·玉楼春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">清琴再鼓求凰弄。 
紫陌屡盘骄马鞚。 
远山眉样认心期， 
流水车音牵目送。 
归来翠被和衣拥。 
醉解寒生钟鼓动。 
此欢只许梦相亲， 
每向梦中还说梦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">楼下柳·天香</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">满马京□， 
装怀春思， 
翩然笑度江南。 
白鹭芳洲， 
青蟾雕舰， 
胜游三月初三。 
舞裙溅水， 
浴兰佩、绿染纤纤。 
归路要同步障， 
迎风会卷珠帘。 
离觞未容半酣。 
恨乌樯、已张轻帆。 
秋鬓重来淮上， 
几换新蟾。 
楼下会看细柳， 
正摇落清霜拂画檐。 
树犹如此， 
人何以堪。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">横塘路·青玉案</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">凌波不过横塘路。 
但目送、芳尘去。 
锦瑟华年谁与度。 
月桥花院， 
琐窗朱户。 
只有春知处。 
飞云冉冉蘅皋暮。 
彩笔新题断肠句。 
若问闲情都几许。 
一川烟草， 
满城风絮。 
梅子黄时雨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">步花间·诉衷情</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">凭陵残醉步花间。 
风棹佩珊珊。 
踏青解红人散， 
不耐日长闲。 
纤手指， 
小金环。 
拥云鬟。 
一声水调， 
两点春愁， 
先占眉山。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水调歌头</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">彼美吴姝唱， 
繁会阖闾邦。 
千坊万井， 
斜桥曲水小轩窗。 
缥缈关山台观。 
罗绮云烟相半。 
金石压掁撞。 
痴信东归虏， 
黑自死心降。 
范夫子， 
高标韵， 
秀眉庞。 
功成长往， 
有人同载世无双。 
物外聊从吾好。 
赖尔工颦妍笑。 
伴醉玉连缸。 
尽任扁舟路， 
风雨卷秋江。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江南曲·踏莎行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">蝉韵清弦， 
溪横翠縠。 
翩翩彩鷁帆开幅。 
黄帘绛幕掩香风， 
当筵灿灿人如玉。 
浅黛凝愁， 
明波转瞩。 
兰情似怨临行促。 
不辞寸断九回肠， 
殷勤更唱江南曲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江城子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">麝熏微度绣芙蓉。 
翠衾重。 
画堂空。 
前夜偷期， 
相见却匆匆。 
心事两知何处问， 
依约是， 
梦中逢。 
坐疑行听竹窗风。 
出帘栊。 
杳无踪。 
已过黄昏， 
缠动寺楼钟。 
暮雨不来春又去， 
花满地， 
月朦胧。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江如练·蝶恋花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">睡鸭鲈寒熏麝煎。 
寂寂歌梁， 
无计留归燕。 
十二曲阑闲倚遍。 
一杯长待何人劝。 
不识当年桃叶面。 
吟咏佳词， 
想像犹曾见。 
两桨往来风与便。 
潮平月上江如练。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">河传</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">华堂重厦， 
向尊前更听， 
碧云新怨。 
玉指钿徽， 
总是挑人心眼。 
恨随红蜡短。 
彩旗影动船头转。 
双桨凌波， 
惟念人留恋。 
江上暮潮， 
隐隐山横南岸。 
奈离愁、分不断。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">河满子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">每恨相逢薄处， 
可怜欲去迟回。 
犹记新声团扇□， 
殷勤再引馀杯。 
为问依依杨柳， 
秋风好住章台。 
疏雨忽随云断， 
斜阳却送潮回。 
桃叶青山长在眼， 
几时双楫迎来。 
如待碧阑红药， 
一年两度花开。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">云母窗前歇绣针。 
低鬟凝思坐调琴。 
玉纤纤按十三金。 
归卧文园犹带酒， 
柳花飞度画堂阴。 
只凭双燕话春心。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浪淘沙</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">把酒欲歌骊。 
浓醉何辞。 
玉京烟柳欲黄时。 
明日景阳门外路， 
相背春归。 
敛泪复牵衣。 
私语迟迟。 
可怜谁会两心期。 
惟有画帘斜月见， 
应共人知。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">海月谣</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">楼平叠巘。 
瞰瀛海、波三面。 
碧云扫尽， 
桂轮滉玉， 
鲸波张练。 
化出无边宝界， 
是名壮观。 
追游汗漫。 
愿少借、长风便。 
麻姑相顾， 
□然笑指， 
寒潮清浅。 
顿觉蓬莱方丈， 
去人不远。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清商怨</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">扬州商女□□□。 
□□□□□。 
□寄扁舟， 
江南湖北道。 
津头龙祠屡□。 
□信指、半春前到。 
笑倚危樯， 
朝来风色好。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清平乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">宋邻东畔。 
明月关深院。 
玉指金徽调旧怨。 
楚客归心欲断。 
城隅芳草初春。 
佳期重约临分。 
丽句漫题双带， 
也愁系住行云。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">渔家傲</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">莫厌香醪斟绣履。 
吐茵也是风流事。 
今夜夜寒愁不睡。 
披衣起。 
挑灯开卷花生纸。 
倩问尊前桃与李。 
重来若个犹相记。 
前度刘郎应老矣。 
行乐地。 
兔葵燕麦春风里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">潇湘雨·满庭芳</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">一阕离歌， 
满尊红泪， 
解携十里长亭。 
木兰归棹， 
犹倚采苹汀。 
鸦噪黄陵庙掩， 
因想像、鼓瑟湘灵。 
渔村远， 
烟昏雨淡， 
灯火两三星。 
愁听。 
墙影外， 
繁声骤点， 
□□□□。 
□□□□□， 
浓睡香屏。 
入梦难留□□， 
□□□、□□□□。 
□窗晓， 
云容四敛， 
江上数峰青。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">点绛唇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">见面无多， 
坐来百媚生馀态。 
後庭春在。 
折取残红戴。 
小小兰舟， 
荡桨东风快。 
何愁载。 
缠绵难解。 
不似罗裙带。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">烛影摇红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">波影翻帘， 
泪痕凝蜡青山馆。 
故人千里念佳期， 
襟佩如相款。 
惆怅更长梦短。 
但衾枕、馀芬剩暖。 
半窗斜月， 
照人肠断， 
啼鸟不管。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">爱孤云·添声杨柳枝</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">闲爱孤云静爱僧。 
得良朋。 
清时有味是无能。 
矫聋丞。 
况复早年豪纵过， 
病婴仍。 
如今痴钝似寒蝇。 
醉懵腾。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">献金杯·厌金杯</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">风软香迟， 
花深漏短。 
可怜宵、画堂春半。 
碧纱窗影， 
卷帐蜡灯红， 
鸳枕畔。 
密写乌丝一段。 
采苹溪晚。 
拾翠沙空， 
尽愁倚、梦云飞观。 
木兰艇子， 
几日渡江来， 
心目断。 
桃叶青山隔岸。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玉京秋</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">陇首霜晴， 
泗滨云晚， 
乍摇落。 
废榭苍苔， 
破台荒草， 
西楚霸图冥漠。 
记登临事， 
九日胜游， 
千载如昨。 
更想像， 
晋客□归， 
谢生能赋继高作。 
飘泊。 
尘埃倦客， 
风月羁心， 
潘鬓晓来清镜觉。 
蜡屐纶巾， 
羽觞象管， 
且追随、隼旟行乐。 
东山□， 
应笑个侬风味薄。 
念故园黄花， 
自有年年约。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玉连环·一落索</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">别酒更添红粉泪。 
促成愁醉。 
相逢浅笑合微吟， 
撩惹到、缠绵地。 
花下解携重附耳。 
佳期深记。 
青翰舟稳绣衾香， 
谁禁断、东流水。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">璧月堂·小重山</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">梦草池南璧月堂。 
绿阴深蔽日， 
啭鹂黄。 
淡蛾轻鬓似宜妆。 
歌扇小， 
烟雨画潇湘。 
薄晚具兰汤。 
雪肌英粉腻， 
更生香。 
簟纹如水竟檀床。 
雕枕并， 
得意两鸳鸯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">画楼空·诉衷情</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">吴门春水雪初融。 
触处小桡通。 
满城弄黄杨柳， 
著意恼春风。 
弦管闹， 
绮罗丛。 
月明中。 
不堪回首， 
双板桥东， 
罨画楼空。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">画眉郎·好女儿</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">雪絮雕章。 
梅粉华妆。 
小芒台、榧机罗湘素， 
鼓铜蟾砚滴， 
金雕琴写， 
玉燕钗梁。 
五马徘徊长路， 
漫非意、凤求凰。 
认兰情、自有怜才处， 
似题桥贵客， 
栽花潘令， 
真画眉郎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相思引</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">终日怀归翻送客。 
春风祖席。 
南成陌。 
便莫惜。 
离觞频卷白。 
动管色。 
催行色。 
动管色。 
催行色。 
何处投鞍风雨夕。 
临水驿。 
空山驿。 
临水驿。 
空山驿。 
纵明月相思千里隔。 
梦咫尺。 
勤书尺。 
梦咫尺。 
勤书尺。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">石州引·石州慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">薄雨初寒， 
斜照弄晴， 
春意空阔。 
长亭柳色缠黄， 
远客一枝先折。 
烟横水际， 
映带几点归鸦， 
东风销尽龙沙雪。 
还记初关来， 
恰而今时节。 
将发。 
画楼芳酒， 
红泪清歌， 
顿成清别。 
已是经年， 
杳杳音尘多绝。 
欲知方寸， 
共有几许清愁， 
芭蕉不展丁香结。 
枉望断天涯， 
两厌厌风月。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋风叹·燕瑶池</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">琼钩褰幔。 
秋风观。 
漫漫。 
白云聊度河汉。 
长宵半。 
参旗烂烂。 
何时旦。 
命闺人、金徽重按。 
商歌弹。 
依稀广陵清散。 
低眉叹。 
危弦未断。 
肠先断。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">窗下绣·一落萦</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">初见碧纱窗下绣。 
寸波频溜。 
错将黄晕压檀花， 
翠袖掩、纤纤手。 
金缕一双红豆。 
情通色授。 
不应学舞爱垂杨， 
甚长为、春风瘦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">第一花·鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">豆蔻梢头莫漫夸。 
春风十里旧繁华。 
金缕玉蕊皆殊艳， 
别有倾城第一花。 
春雀舫， 
紫云车。 
暗期归路指烟霞。 
无端却似堂前燕， 
飞入寻常百姓家。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">簇水近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">一笛清风弄袖， 
新月梳云缕。 
澄凉夜色， 
缠过几点黄昏雨。 
侠少朋游， 
正喜九陌消尘土。 
鞭穗袅、紫骝花步。 
过朱户。 
认得宫妆， 
为谁重扫新眉妩。 
徘徊片响难问， 
桃李都无语。 
十二青楼下， 
指灯火章台路。 
不念人、肠断归去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">续渔歌·玉楼春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">中年多办收身具。 
投老归来无著处。 
四肢安稳一渔舟， 
祗许樵青相伴去。 
沧洲大胜黄尘路。 
万顷月波难滓污。 
阿侬原是个中人， 
非谓鲈鱼留不住。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">绮筵张·好女儿</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">绮绣张筵。 
粉黛争妍。 
记六朝、旧数闺房秀， 
有长圆璧月， 
永新琼树， 
随步金莲。 
不减丽华标韵， 
更能唱、想夫怜。 
认情通、色受缠绵处， 
似灵犀一点， 
吴蚕八茧， 
汉柳三眠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">绿罗裙·生查子</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">东风柳陌长， 
闭月花房小。 
应念画眉人， 
拂镜啼新晓。 
伤心南浦波， 
回首青门道。 
记得绿罗裙， 
处处怜芳草。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">罗敷歌·采桑子</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">东亭南馆逢迎地， 
几醉红裙。 
凄怨临分。 
四叠阳关忍泪闻。 
谁怜今夜篷窗雨， 
何处渔村。 
酒冷灯昏。 
不许愁人不断魂。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">群玉轩·小重山</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">群玉轩中迹已陈。 
江南重喜见， 
广陵春。 
纤秾合度好腰身。 
歌水钓， 
清啭□□□。 
团扇掩樱唇。 
七双胡蝶子， 
表□□。 
□□□复旧东邻。 
风月夜， 
怜取眼前人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">翦征袍·捣练子</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">抛练杵， 
傍窗纱。 
巧翦征袍斗出花。 
想见陇头长戍客， 
授衣时节也思家。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">翦朝霞·鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">云弄轻阴谷雨乾。 
半垂油幕护残寒。 
化工著意呈新巧， 
翦刻朝霞飣露盘。 
辉锦绣， 
掩芝兰。 
开元天宝盛长安。 
沈香亭子钩阑畔， 
偏得三郎带笑看。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">翻翠袖·更漏子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">绣罗垂， 
花蜡换。 
问夜何其将半。 
侵舃履， 
促杯盘。 
留欢不作难。 
令随阄， 
歌应弹。 
舞按霓裳前段。 
翻翠袖， 
怯春寒。 
玉阑风牡丹。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">舞迎春·迎春乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">云鲜日嫩东风软。 
雪初融、水清浅。 
粉□舞按迎春遍。 
似飞动、钗头燕。 
深折梅花曾寄远。 
问谁为、倚楼凄怨。 
身伴未归鸿， 
犹顾恋、江南暖。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">艳声歌·添声杨柳枝</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">蜀锦尘香生袜罗。 
小婆娑。 
个侬无赖动人多。 
是横波。 
楼角云开风卷幕， 
月侵河。 
纤纤持酒艳声歌。 
奈情何。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">花幕暗·添声杨柳枝</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">绿绮新声隔坐闻。 
认殷勤。 
尊前为舞郁金裙。 
酒微醺。 
月转参横花幕暗， 
夜初分。 
阳台拼作不归云。 
任郎嗔。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">花想容·武陵春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">南国家人推阿秀， 
歌醉几相逢。 
云想衣裳花想容。 
春未抵情浓。 
津亭回首青楼远， 
帘箔更重重。 
今夜扁舟泪不供。 
犹听隔江钟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">芳洲泊·踏莎行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">露叶栖萤， 
风枝袅鹊。 
水堂离燕褰珠箔。 
一声横玉吹流云， 
厌厌凉月西南落。 
江际吴边， 
山侵楚角。 
兰桡明夜芳洲泊。 
殷勤留语采香人， 
清尊不负黄花约。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">芳草渡·系裙腰</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">留征辔， 
送离杯。 
羞泪下， 
拈青梅。 
低声问道几时回。 
秦筝雁促， 
此夜为谁排。 
君去也， 
远蓬莱。 
千里地， 
信音乖。 
相思成病底情怀。 
和烦恼， 
寻个便， 
送将来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">苗而秀·采桑子</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">吴都佳丽苗而秀。 
燕样腰身。 
按舞华茵。 
促遍凉州、罗袜未生尘。 
□□□□□□透。 
歌怨眉颦。 
张燕宜频。 
□□□□、□□□□□。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">荆溪咏·渔家傲</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">南岳去天才尺五。 
荆溪笠泽相吞吐。 
十日一风仍再雨。 
宜禾黍。 
秋成处处宜禾黍。 
坊市万家连岛屿。 
长杨□□□□□。 
□□□□□□□。 
能歌舞。 
刘郎不□□□□。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">菩萨蛮十一首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">芭蕉衬雨秋声动。 
罗窗恼破鸳鸯梦。 
愁倚□帘栊。 
灯花落地红。 
枕横衾浪拥。 
好夜无人共。 
莫道粉墙东。 
蓬山千万重。 
彩舟载得离愁动。 
无端更借樵风送。 
波渺夕阳迟。 
销魂不自持。 
良宵谁与共。 
赖有窗间梦。 
可奈梦回时。 
一番新别离。 
粉香映叶花羞日。 
窗间宛转蜂寻蜜。 
欢罢卷帘时。 
玉纤匀面脂。 
舞裙金斗熨。 
绛襭鸳鸯密。 
翠带一双垂。 
索人题艳诗。 
炉烟微度流苏帐。 
孤衾冷叠芙蓉浪。 
蟋蟀不离床。 
伴人愁夜长。 
玉人飞阁上。 
见月还相望。 
相望莫相忘。 
应无未断肠。 
绿窗残梦闻鶗鴂。 
曲屏映枕春山叠。 
梳□发如蝉。 
镜生波上莲。 
绛裙金缕褶。 
学舞腰肢怯。 
帘下小凭肩。 
与人双翠钿。 
绿杨眠後拖烟穗。 
日长扫尽青苔地。 
香断入帘风。 
炉心檀烬红。 
兰溪修祓禊。 
上巳明朝是。 
不许放春慵。 
景阳临晓钟。 
曲门南与鸣珂接。 
小园绿径飞胡蝶。 
下马访婵娟。 
笑迎妆阁前。 
鹧鸪声几叠。 
艳艳金蕉叶。 
未许被香鞯。 
月生楼外天。 
虚堂向壁青灯灭。 
觉来惊见横窗月。 
起看月平西。 
城头乌夜啼。 
兰衾羞更入。 
敧枕偷声泣。 
肠断数残更。 
望明天未明。 
章台游冶金龟婿。 
归来犹带醺醺醉。 
花漏怯春宵。 
云屏无限娇。 
绛纱灯影背。 
玉枕钗声碎。 
不待宿酲销。 
马嘶催早朝。 
朱甍碧树莺声晓。 
残醺残梦犹相恼。 
薄雨隔轻帘。 
寒侵白纻衫。 
锦屏人起早。 
惟见馀妆好。 
眉样学新蟾。 
春愁入翠尖。 
子规啼梦罗窗晓。 
开奁拂镜严妆早。 
彩碧画丁香。 
背垂裙带长。 
钿筝寻旧曲。 
愁结眉心绿。 
犹恨夜来时。 
酒狂归太迟。 
以上贺铸作品《菩萨蛮》共11首        </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">菱花怨</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">叠鼓嘲喧， 
彩旗挥霍， 
苹汀薄晚， 
兰舟催解。 
别浦潮平， 
小山云断， 
十幅饱帆风快。 
回想牵衣， 
愁掩啼妆， 
一襟香在。 
纨扇惊秋， 
菱花怨晚， 
谁共蛾黛。 
何处玉尊空， 
对松陵正美， 
鲈鱼苽菜。 
露洗凉蟾， 
潦吞平野， 
三万顷非尘界。 
览胜情无奈。 
恨难招、越人同载。 
会凭紫燕西飞， 
更约黄鹂相待。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蕙清风</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">何许最悲秋， 
凄风残照。 
临水复登山， 
莞然西笑。 
车马几番尘， 
自古长安道。 
问谁是、後来年少。 
飞集两悠悠， 
江滨海岛。 
乘雁与双凫， 
强分多少。 
传语酒家胡， 
岁晚从吾好。 
待做个、醉乡遗老。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">薄幸</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">淡妆多态， 
更的的、频回眄睐。 
便认得琴心先许， 
欲绾合欢双带。 
记画堂、风月逢迎， 
轻鼙浅笑娇无奈。 
向睡鸭炉边， 
翔鸳屏里， 
羞把香罗暗解。 
自过了烧灯后， 
都不见踏青挑菜。 
几回凭双燕， 
丁宁深意， 
往来却恨重帘碍。 
约何时再， 
正春浓酒困， 
人闲昼永无聊赖。 
厌厌睡起， 
犹有花梢日在。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">虞美人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">粉娥齐敛千金笑。 
愁结眉峰小。 
渭城才唱浥轻尘。 
无奈两行红泪、湿香巾。 
伤心风月南城道。 
几纵朱轓到。 
明年载酒洛阳春。 
还念淮山楼上、倚阑人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蝶恋花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">小院朱扉开一扇。 
内样新妆， 
镜里分明见。 
眉晕半深唇注浅。 
朵云冠子偏宜面。 
被掩芙蓉熏麝煎。 
帘影沈沈， 
祗有双飞燕。 
心事向人犹腼腆。 
强来窗下寻针线。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">行路难·梅花引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">缚虎手。 
悬河口。 
车如鸡栖马如狗。 
白纶巾。 
扑黄尘。 
不知我辈， 
可是蓬蒿人。 
衰兰送客咸阳道。 
天若有情天亦老。 
作雷颠。 
不论钱。 
谁问旗亭， 
美酒斗十千。 
酌大斗。 
更为寿。 
青鬓常青古无有。 
笑嫣然。 
舞翩然。 
当垆秦女， 
十五语如弦。 
遗音能记秋风曲。 
事去千年犹恨促。 
揽流光。 
系扶桑。 
争奈愁来， 
一日却为长。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西江月</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">携手看花深径， 
扶肩待月斜廊。 
临分少伫已伥伥。 
此段不堪回想。 
欲寄书如天远， 
难销夜似年长。 
小窗风雨碎人肠。 
更在孤舟枕上。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西笑吟·蝶恋花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">桃叶园林风日好。 
曲径珍丛， 
处处闻啼鸟。 
翠珥金丸委芳草。 
袜罗尘动香裙扫。 
片帆乘兴东流早。 
每话长安， 
引领犹西笑。 
离索年多故人少。 
江南有燕无书到。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">要销凝·清商怨</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">雕梁寻巢旧燕侣。 
似向人欲语。 
试问来时， 
逢郎郎健否。 
春风深闭绣户。 
尽便旋、一庭花絮。 
要自销凝， 
吟郎长短句。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">诉衷情</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">不堪回首卧云乡。 
羁宦负清狂。 
年来镜湖风月， 
鱼鸟两相忘。 
秦塞险， 
楚山苍。 
更斜阳。 
画桥流水， 
曾见扁舟， 
几度刘郎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">试周郎·诉衷情</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">乔家深闭郁金堂。 
朝镜事梅妆。 
云鬟翠钿浮动， 
微步拥钗梁。 
情尚秘， 
色犹庄。 
递瞻相。 
弄丝调管， 
时误新声， 
翻试周郎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">负心期·浣溪沙</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">节物侵寻迫暮迟。 
可胜摇落长年悲。 
回首五湖乘兴地， 
负心期。 
惊雁失行风翦翦， 
冷云成阵雪垂垂。 
不拼尊前泥样醉， 
个能痴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">踏莎行·杨柳回塘</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">杨柳回塘， 
鸳鸯别浦。 
绿萍涨断莲舟路。 
断无蜂蝶慕幽香， 
红衣脱尽芳心苦。 
返照迎潮， 
行云带雨。 
依依伺与骚人语。 
当年不肯嫁春风， 
无端却被秋风误。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">辟寒金·迎春乐</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">六华应腊妆吴苑。 
小山堂、晚张燕。 
赏心不厌杯行缓。 
待月度、银河半。 
缥缈郢人歌已断。 
归路指、玉溪南馆。 
谁似辟寒金， 
聊借与、空床暖。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">辨弦声·迎春乐</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">琼琼绝艺真无价。 
指尖纤、态闲暇。 
几多方寸关情话。 
都付与、弦声写。 
三月十三寒食夜。 
映花月、絮风台榭。 
明月待欢来， 
久背面、秋千下。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">连理枝</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">绣幌闲眠晓。 
处处闻啼鸟。 
枕上无情， 
斜风横雨， 
落花多少。 
想灞桥、春色老於人， 
恁江南梦杳。 
往事今何道。 
聊咏池塘草。 
怀县年来， 
萧萧壮发， 
可堪频照。 
赖醉乡、佳境许徜徉， 
惜归欤不早。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">避少年·鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">谁爱松林水似天。 
画船听雨奈无眠。 
清风明月休论价， 
卖与愁人直几钱。 
挥醉笔， 
扫吟笺。 
一时朋辈饮中仙。 
白头□□江湖上， 
袖手低回避少年。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉中真·浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">不信芳春厌老人。 
老人几度送春归。 
惜春行乐莫辞频。 
巧笑艳歌皆我意， 
恼花颠酒拼君嗔。 
物情惟有醉中真。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉厌厌·南歌子</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">紫陌青丝鞚， 
红尘白纻衫。 
谁怜绣户闭香奁。 
分付一春心事、两眉尖。 
怯冷重熏被， 
羞明半卷帘。 
欢归斜□□□□。 
□□□□□□、醉厌厌。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉春风</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">楼外屏山秀。 
凭阑新梦後。 
归云何许误心期， 
候候候。 
到陇梅花， 
渡江桃叶， 
断魂招手。 
楚制汗衫旧。 
啼妆曾枕袖。 
东阳咏罢不胜情， 
瘦瘦瘦。 
隋岸伤离， 
渭城怀远， 
一枝烟柳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉梦迷·采桑子</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">深坊别馆兰闺小， 
障掩金泥， 
灯映玻璃。 
一枕浓香醉梦迷。 
醒来拟作清晨散， 
草草分携。 
柳巷鸦啼。 
又是明朝日向西。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉琼枝·定风波</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">槛外雨波新涨， 
门前烟柳浑青。 
寂寞文园淹卧久， 
推枕援琴涕自零。 
无人著意听。 
绪绪风披芸幌， 
锓锓月到萱庭。 
长记合欢东管夜， 
与解香罗掩绣屏。 
琼枝半醉醒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">金凤钩</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">江南又叹流寓。 
指芳物、伴人迟暮。 
搅晴风絮。 
弄寒烟雨。 
春去更无寻处。 
石城楼观青霞举。 
想艇子、寄谁容与。 
断云荆渚。 
限潮湓浦。 
不见莫愁归路。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">钓船归·添声杨柳枝</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">绿净春深好染衣。 
际柴扉。 
溶溶漾漾白鸥飞。 
两忘机。 
南去北来徒自老， 
故人稀。 
夕阳长送钓船归。 
鳜鱼肥。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">锦缠头·浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">旧说山阴禊事休。 
漫书茧纸叙清游。 
吴门千载更风流。 
绕郭烟花莲茂苑， 
满船丝竹载凉州。 
一标争胜锦缠头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">问歌颦·雨中花令</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">清滑京江人物秀。 
富美发、丰肌素手。 
宝子馀妍， 
阿娇馀韵， 
独步秋娘後。 
奈倦客襟怀先怯酒。 
问何意、歌颦易皱。 
弱柳飞绵， 
繁花结子， 
做弄伤春瘦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">陌上郎·生查子</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">西津海鹘舟， 
径渡沧江雨。 
双橹本无情， 
鸦轧如人语。 
挥金陌上郎， 
化石山头妇。 
何物系君心， 
三岁扶床女。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雁後归·临江仙</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">鸦背夕阳山映断， 
绿杨风扫津亭。 
月生河影带疏星。 
青松巢白鸟， 
深竹逗流萤。 
隔水彩舟然绛蜡， 
碧窗想见娉婷。 
浴兰熏麝助芳馨。 
湘弦弹未半， 
凄怨不堪听。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雨中花·夜行船</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">回首扬州， 
猖狂十载， 
依然一梦归来。 
但觉安仁愁鬓， 
几点尘埃。 
醉墨碧纱犹锁， 
春衫白纻新裁。 
认鸣珂曲里， 
旧日朱扉， 
闲闭青苔。 
人非物是， 
半晌鸾肠易断， 
宝勒空回。 
徒怅望、碧云销散， 
明月徘徊。 
忍过阳台折柳， 
难凭陇驿传梅。 
一番桃李， 
迎风无语， 
谁是怜才。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">青玉案·凌波不过横塘路</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">凌波不过横塘路， 
但目送、芳尘去。 
锦瑟华年谁与度？ 
月台花榭， 
琐窗朱户， 
只有春知处。 
碧云冉冉蘅皋暮， 
彩笔新题断肠句。 
试问闲愁都几许？ 
一川烟雨， 
满城风絮， 
梅子黄时雨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">频载酒·浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">金斗城南载酒频。 
东西飞观跨通津。 
漾舟聊送雨馀春。 
桃李趣行无算酌， 
桑榆收得自由身。 
酣歌一曲太平人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题醉袖·踏莎行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">浅黛宜颦， 
明波欲溜。 
逢迎宛似平生旧。 
低鬟促坐认弦声， 
霞觞艳艳持为寿。 
浓染吟毫， 
偷题醉袖。 
寸心百意分携後。 
不胜风月两厌厌， 
年来一样伤春瘦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">风流子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">何处最难忘。 
方豪健， 
放乐五云乡。 
彩笔赋诗， 
禁池芳草， 
香鞯调马， 
辇路垂杨。 
绮筵上， 
扇偎歌黛浅， 
汗浥舞罗香。 
兰烛伴归， 
绣轮同载， 
闭花别馆， 
隔水深坊。 
零落少年场。 
琴心漫流怨， 
带眼偷长。 
无奈占床燕月， 
侵鬓吴霜。 
念北里音尘， 
鱼封永断， 
便桥烟雨， 
鹤表相望。 
好在後庭桃李， 
应记刘郎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鸳鸯梦·临江仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">午醉厌厌醒自晚， 
鸳鸯春梦初惊。 
闲花深院听啼莺。 
斜阳如有意， 
偏傍小窗明。 
莫倚雕阑怀往事， 
吴山楚水纵横。 
多情人奈物无情。 
闲愁朝复暮， 
相应两潮生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鸳鸯语·七娘子</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">京江抵、海边吴楚。 
铁瓮城、行胜无今古。 
北固陵高， 
西津横渡。 
几人携手分襟处。 
凄凉渌水桥南路。 
奈玉壶、难叩鸳鸯语。 
行雨行云， 
非花非雾。 
为谁来为谁还去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹤冲天</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">冬冬鼓动， 
花外沈残漏。 
华月万枝灯， 
还清昼。 
广陌衣香度， 
飞盖影、相先後。 
个处频回首。 
锦房西去， 
期约武陵西口。 
当时早恨欢难偶。 
可堪流浪远， 
分携久。 
小畹兰英在， 
轻付与、何人手。 
不似长亭柳。 
舞枫眠雨， 
伴我一春销瘦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 贺铸</p>
                                <pre class="card-text">轰醉王孙玳瑁筵。 
渴虹垂地吸长川。 
侧商调里清歌送， 
破尽穷愁直几钱。 
孤棹舣， 
小江边。 
爱而不见酒中仙。 
伤心两岸官杨柳， 
已带斜阳又带蝉。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>