<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        辛弃疾
    </title>
    <meta name="description" content="辛弃疾的诗歌作品集，包含其生平、朝代及精彩诗篇。">
    <meta name="keywords" content="辛弃疾,诗歌,生平">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row scrolling-menu">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">辛弃疾</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 辛弃疾（１１４０－１２０７），南宋词人。字幼安，号稼轩，历城（今山东济南）人。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一剪梅</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">记得同烧此夜香， 
人在回廊， 
月在回廊。 
而今独自睚昏黄， 
行也思量， 
坐也思量。 
锦字都来三两行， 
千断人肠， 
万断人肠。 
雁儿何处是仙乡？ 
来也恓惶， 
去也恓惶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一枝花·促拍满路花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">千丈擎天手。 
万卷悬河口。 
黄金腰下印， 
大如斗。 
更千骑弓刀， 
挥霍遮前後。 
百计千方久。 
似斗草儿童， 
赢个他家偏有。 
算枉了、双眉长恁皱。 
白发空回首。 
那时闲说向， 
山中友。 
看丘陇牛羊， 
更辨贤愚否。 
且自栽花柳。 
怕有人来， 
但只道、今朝中酒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一络索·一落萦</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">羞见鉴鸾孤却。 
倩人梳掠。 
一春长是为花愁， 
甚夜夜、东风恶。 
行绕翠帘珠箔。 
锦笺谁托。 
玉觞泪满却停觞， 
怕酒似、郎情薄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一翦梅</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">歌罢尊空月坠西。 
百花门外， 
烟翠霏微。 
降纱笼烛照于飞。 
归去来兮。 
归去来兮。 
酒入香腮分外宜。 
行行问道， 
还肯相随。 
娇羞无力应人迟。 
何幸如之。 
何幸如之。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一落索</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">锦帐如云处。 
高不知重数。 
夜深银烛泪成行， 
算都把、心期付。 
莫待燕飞泥污。 
问花花诉。 
不知花定有情无， 
似却怕、新词妒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">上西平·金人捧露盘</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">恨如新， 
新恨了， 
又重新。 
看天上、多少浮云。 
江南好景， 
落花时节又逢君。 
夜来风雨， 
春归似欲留人。 
尊如海， 
人如玉， 
诗如锦， 
笔如神。 
能几字、尽殷勤。 
江天日暮， 
何时重与细论文。 
绿杨阴里， 
听阳关、门掩黄昏。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">丑奴儿</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">千峰云起， 
骤雨一霎儿价。 
　更远树斜阳， 
风景怎生图画？ 
　青旗卖酒， 
山那畔别有人间， 
只消山水光中， 
无事过这一夏。 
　午醉醒时， 
松窗竹户， 
万千潇洒。 
　野鸟飞来， 
又是一般闲暇。 
　却怪白鸥， 
觑著人欲下未下。 
　旧盟都在， 
新来莫是， 
别有说话？ 
　　</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">丑奴儿·书博山道中壁</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">少年不识愁滋味， 
爱上层楼。 
爱上层楼， 
为赋新词强说愁。 
而今识得愁滋味， 
欲说还休。 
欲说还休， 
却道天凉好个秋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">丑奴儿·采桑子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">寻常中酒扶头後， 
歌舞支持。 
歌舞支持。 
谁把新词唤住伊。 
临歧也有旁人笑， 
笑己争知。 
笑己争知。 
明月楼空燕子飞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">东坡引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">花梢红未足， 
条破惊新绿。 
重帘下遍阑干曲。 
有人春睡熟， 
有人春睡熟。 
鸣禽破梦， 
云偏目蹙， 
起来香鳃褪红玉。 
花时爱与愁相续。 
罗裙过半幅， 
罗裙过半幅。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">临江仙二四首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">春色饶君白发了， 
不妨倚绿偎红。 
翠鬟催唤出房栊。 
垂肩金缕窄， 
蘸甲宝杯浓。 
睡起鸳鸯飞燕子， 
门前沙暖泥融。 
画楼人把玉西东。 
舞低花外月， 
唱澈柳边风。 
逗晓莺啼声昵昵， 
掩关高树冥冥。 
小渠春浪细无声。 
井床听夜雨， 
出藓辘轳青。 
碧草旋荒金谷路， 
乌丝重记兰亭。 
强扶残醉绕云屏。 
一枝风露湿， 
花重入疏棂。 
风雨催春寒食近， 
平原一片丹青。 
溪边唤渡柳边行。 
花飞蝴蝶乱， 
桑嫩野蚕生。 
绿野先生闲袖手， 
却寻诗酒功名。 
未知明日定阴晴。 
今宵成独醉， 
却笑众人醒。 
鼓子花开春烂漫， 
荒园无限思量。 
今朝拄杖过西乡。 
急呼桃叶渡， 
为看牡丹忙。 
不管昨宵风雨横， 
依然红紫成行。 
白头陪奉少年场。 
一枝簪不住， 
推道帽檐长。 
记取年年为寿客， 
只今明月相随。 
莫教弦管便生衣。 
引壶觞自酌， 
须富贵何时。 
入手清风词更好， 
细书白茧乌丝。 
海山问我几时归。 
枣瓜如可啖， 
直欲觅安期。 
金谷无烟宫树绿， 
嫩寒生怕春风。 
博山微透暖薰笼。 
小楼春色里， 
幽梦雨声中。 
别浦鲤鱼何日到， 
锦书封恨重重。 
海棠花下去年逢。 
也应随分瘦， 
忍泪觅残红。 
老去浑身无著处， 
天教只住山林。 
百年光景百年心。 
更欢须叹息， 
无病也呻吟。 
试向浮瓜沈李处， 
清风散发披襟。 
莫嫌浅後更频斟。 
要他诗句好， 
须是酒杯深。 
老去惜花心已懒， 
爱梅犹绕江村。 
一枝先破玉溪春。 
更无花态度， 
全有雪精神。 
剩向空山餐秀色， 
为渠著句清新。 
竹根流水带溪云。 
醉中浑不记， 
归路月黄昏。 
冷雁寒云渠有恨， 
春风自满余怀。 
更教无日不花开。 
未须愁菊尽， 
相次有梅来。 
多病近来浑止酒， 
小槽空压新醅。 
青山却自要安排。 
不须连日醉， 
且进两三杯。 
六十三年无限事， 
从头悔恨难追。 
已知六十二年非。 
只应今日是， 
後日又寻思。 
少是多非惟有酒， 
何须过後方知。 
从今休似去年时。 
病中留客饮， 
醉里和人诗。 
莫向空山吹玉笛， 
壮怀酒醒心惊。 
四更霜月太寒生。 
被翻红锦浪， 
酒满玉壶冰。 
小陆未须临水笑， 
山林我辈锺情。 
今宵依旧醉中行。 
试寻残菊处， 
中路侯渊明。 
莫笑吾家苍壁小， 
棱层势欲摩空。 
相知惟有主人翁。 
有心雄泰华， 
无意巧玲珑。 
天作高山谁得料， 
解嘲试倩扬雄。 
君看当日仲尼穷。 
从人贤子贡， 
自欲学周公。 
偶向停云堂上坐， 
晓猿夜鹤惊猜。 
主人何事太尘埃。 
低头还说向， 
被召又重来。 
多谢北山山下老， 
殷勤一语佳哉。 
借君竹杖与芒鞋。 
径须从此去， 
深入白云堆。 
手拈黄花无意绪， 
等闲行尽回廊。 
卷帘芳桂散余香。 
枯荷难睡鸭， 
疏雨暗池塘。 
忆得旧时携手处， 
如今水远山长。 
罗巾浥泪别残妆。 
旧欢新梦里， 
闲处却思量。 
手种门前乌桕树， 
而今千尺苍苍。 
田园只是旧耕桑。 
杯盘风月夜， 
箫鼓子孙忙。 
七十五年无事客， 
不妨两鬓如霜。 
绿窗剗地调红妆。 
更从今日醉， 
三万六千场。 
小靥人怜都恶瘦， 
曲眉天与长颦。 
沈思欢事惜腰身。 
枕添离别泪， 
粉落却深匀。 
翠袖盈盈浑力薄， 
玉笙袅袅愁新。 
夕阳依旧倚窗尘。 
叶红苔郁碧， 
深院断无人。 
夜语南堂新瓦响， 
三更急雨珊珊。 
交情莫作细沙团。 
死生贫富际， 
试向此中看。 
记取他年耆旧传， 
与君名字牵连。 
清风一枕晚凉天。 
觉来还自笑， 
此梦倩谁园。 
一自酒情诗兴懒， 
舞裙歌扇阑珊。 
好天良夜月团团。 
杜陵真好事， 
留得一钱看。 
岁晚人欺程不识， 
怎教阿堵留连。 
杨花榆荚雪漫天。 
从今花影下， 
只看绿苔圆。 
忆醉三山芳树下， 
几层风韵忘怀。 
黄金颜色五花开。 
味如庐橘熟。 
贵似荔枝来。 
闻道商山馀四老， 
橘中自酿秋醅。 
试呼名品细推排。 
重重香腑脏， 
偏殢圣贤杯。 
窄样金杯教换了， 
房栊试听珊珊。 
莫教秋扇雪团团。 
古今悲笑事， 
长付後人看。 
记取桔槔春雨後， 
短畦菊艾相连。 
拙於人处巧于天。 
君看流水地， 
难得正方园。 
祗恐牡丹留不住， 
与春约束分明。 
未开微雨半开晴。 
要花开定准， 
又更与花盟。 
魏紫朝来将进酒， 
玉盘盂样先呈。 
鞓红似向舞腰横。 
风流人不见， 
锦绣夜间行。 
锺鼎山林都是梦， 
人间荣辱休惊。 
只消闲处过平生。 
酒杯秋吸露， 
诗句夜裁冰。 
记取小窗风雨夜， 
对床灯火多情。 
问谁千里伴君行。 
晚山眉样翠， 
秋水镜般明。 
住世都无菩萨行， 
仙家风骨精神。 
寿如山岳福如云。 
金花汤沐诰， 
竹马绮罗群。 
更愿升平添喜事， 
大家祷祝殷勤。 
明年此地庆佳辰。 
一杯千岁酒， 
重拜太夫人。 
醉帽吟鞭花不住， 
却招花共商量。 
人生何必醉为乡。 
从教斟酒浅， 
休更和诗忙。 
一斗百篇风月地， 
饶他老子当行。 
从今三万六千场。 
青青头上发， 
还作柳丝长。 
以上辛弃疾作品《临江仙》共24首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">乌夜啼</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">江头醉倒山公。 
月明中。 
记得昨宵归路、笑儿童。 
溪欲转。 
山已断。 
两三松。 
一段可怜风月、欠诗翁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">八声甘州</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">把江山好处付公来， 
金陵帝王州。 
想今年燕子， 
依然认得， 
王谢风流。 
只用平时尊俎， 
弹压万貔貅。 
依旧钧天梦， 
玉殿东头。 
看取黄金横带， 
是明年准拟， 
丞相封侯。 
有红梅新唱， 
香阵卷温柔。 
且华堂、通宵一醉， 
待从今、更数八千秋。 
公知否， 
邦人香火， 
夜半才收。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">八声甘州·故将军饮罢夜归来</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">故将军饮罢夜归来， 
长亭解雕鞍。 
恨灞陵醉尉， 
匆匆未识， 
桃李无言。 
射虎山横一骑， 
裂石响惊弦。 
落魄封侯事， 
岁晚田园。 
谁向桑麻杜曲， 
要短衣匹马， 
移住南山？ 
看风流慷慨， 
谈笑过残年。 
汉开边， 
功名万里， 
甚当时、健者也曾闲。 
纱窗外、斜风细雨， 
一阵轻寒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">六么令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">倒冠一笑， 
华发玉簪折。 
阳关自来凄断， 
却怪歌声滑。 
放浪儿童归舍， 
莫恼比邻鸭。 
水连山接。 
看君归兴， 
如醉中醒、梦中觉。 
江上吴侬问我， 
一一烦君说。 
坐客尊酒频空， 
剩欠真珠压。 
手把鱼竿未稳， 
长向沧浪学。 
问愁谁怯。 
可堪杨柳， 
先作东风满城雪。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">六州歌头</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">西湖万顷， 
楼观矗千门。 
春风路， 
红堆锦， 
翠连云。 
俯层轩。 
风月都无际， 
荡空蔼， 
开绝境， 
云梦泽， 
饶八九， 
不须吞。 
翡翠明珰， 
争上金堤去， 
勃窣媻姗。 
看贤王高会， 
飞盖入云烟。 
白鹭振振， 
鼓咽咽。 
记风流远， 
更休作， 
嬉游地， 
等闲看。 
君不见， 
韩献子， 
晋将军， 
赵孤存。 
千载传忠献， 
两定策， 
纪元勋。 
孙又子， 
方谈笑， 
整乾坤。 
直使长江如带， 
依前是、□赵须韩。 
伴皇家快乐， 
长在玉津边。 
只在南园。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">兰陵王</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">恨之极。 
恨极销磨不得。 
苌弘事， 
人道後来， 
其血三年化为碧。 
郑人缓也泣。 
吾父攻儒助墨。 
十年梦， 
沈痛化余， 
秋柏之间既为实。 
相思重相忆。 
被怨结中肠， 
潜动精魄。 
望夫江上岩岩立。 
嗟一念中变， 
後期长绝。 
君看启母愤所激。 
又俄倾为石。 
难敌。 
最多力。 
甚一忿沈渊， 
精气为物。 
依然困斗牛磨角。 
便影入山骨， 
至今雕琢。 
寻思人间， 
只合化， 
梦中蝶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">减字木兰花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">盈盈泪眼。 
往日青楼天样远。 
秋月春花。 
输与寻常姊妹家。 
水村山驿。 
日暮行云无气力。 
锦字偷裁。 
立尽西风雁不来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">出塞（春寒有感）</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">莺未老。 
花谢东风扫。 
秋千人倦彩绳闲， 
又被清明过了。 
日长破夜长眠， 
别听笙箫吹晓。 
锦笺封与怨春诗， 
寄与归云缥缈。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">千年调</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">左手把青霓， 
右手挟明月。 
吾使丰隆前导， 
叫开阊阖。 
周游上下， 
径入寥天一。 
览县圃， 
万斛泉， 
千丈石。 
钧天广乐， 
燕我瑶之席。 
帝饮予觞甚乐， 
赐汝苍璧。 
嶙峋突兀， 
正在一丘壑。 
余马怀， 
仆夫悲， 
下恍惚。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">千秋岁</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">塞垣秋草。 
又报平安好。 
尊俎上， 
英雄表。 
金汤生气象， 
珠玉霏谭笑。 
春近也， 
梅花得似人难老。 
莫惜金尊倒。 
凤诏看看到。 
留不住， 
江东小。 
从容帷幄去， 
整顿乾坤了。 
千百岁， 
从今尽是中书考。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南乡子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">敧枕舻声边， 
贪听咿哑聒醉眠。 
变作笙歌花底去， 
依然， 
翠袖盈盈在眼前。 
别后两眉尖， 
欲说还休梦已阑。 
只记埋冤前夜月， 
相看， 
不管人愁独自圆。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南乡子·登京口北固亭有怀</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">何处望神州？ 
满眼风光北固楼。 
千古兴亡多少事？ 
悠悠！ 
不尽长江滚滚流。 
年少万兜鍪， 
坐断东南战未休。 
天下英雄谁敌手？ 
曹刘！ 
生子当如孙仲谋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南歌子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">世事从头减， 
秋怀彻底清。 
夜深犹道枕边声。 
试问清溪底事、不能平。 
月到愁边白， 
鸡先远处鸣。 
是中无有利和名。 
因甚山前未晓、有人行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">卜算子十三首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">百郡怯登车， 
千里输流马。 
乞得胶胶扰扰身， 
却笑区区者。 
野水玉鸣渠， 
急雨珠跳瓦。 
一榻清风方是闲， 
真得归来也。 
盗跖傥名丘， 
孔子还名跖。 
跖圣丘愚直至今， 
美恶无真实。 
简册写虚名， 
蝼蚁侵枯骨。 
千古光阴一霎时， 
且进杯中物。 
刚者不坚牢， 
柔者难摧挫。 
不信张开口了看， 
舌在牙先堕。 
已阙两边厢， 
又豁中间个。 
说与儿曹莫笑翁， 
狗窦从君过。 
红粉靓梳妆， 
翠盖低风雨。 
占断人间六月凉， 
期月鸳鸯浦。 
根底藕丝长， 
花里莲心苦。 
只为风流有许愁， 
更衬佳人步。 
千古李将军， 
夺得胡儿马。 
李蔡为人在下中， 
却是封侯者。 
芸草去阵根， 
笕竹添新瓦。 
万一朝家举力田， 
舍我其谁也。 
万里籋浮云， 
一喷空凡马。 
叹息曹瞒老骥诗， 
伏枥如公者。 
山鸟哢窥檐， 
野鼠饥翻瓦。 
老我痴顽合住山， 
此地菟裘也。 
修竹翠罗寒， 
迟日江山暮。 
幽径无人独自芳， 
此恨知无数。 
只共梅花语， 
懒逐游丝去。 
著意寻春不肯香， 
香在无寻处。 
夜雨醉瓜庐， 
春水行秧马。 
点检田间快活人， 
未有如翁者。 
秃尽兔豪锥， 
磨透铜台瓦。 
谁伴扬雄作解嘲， 
乌有先生也。 
一个去学仙， 
一个去学佛。 
仙饮千杯醉似泥， 
皮骨如金石。 
不饮便康强， 
佛寿须千百。 
八十馀年入涅槃， 
且进杯中物。 
一以我为牛， 
一以吾为马。 
人与之名受不辞， 
善学庄周者。 
江海任虚舟， 
风雨从飘瓦。 
醉者乘车坠不伤， 
全得於天也。 
一饮动连宵， 
一醉长三日。 
废尽寒暄不写书， 
富贵何由得。 
请看冢中人， 
冢似当时笔。 
万札千书只恁休， 
且进杯中物。 
欲行且起行， 
欲坐重来坐。 
坐坐行行有倦时， 
更枕闲书卧。 
病是近来身， 
懒是从前我。 
静扫瓢泉竹树阴， 
且凭随缘过。 
珠玉作泥沙， 
山谷量牛马。 
试上累累丘垅看， 
谁是强梁者。 
水浸浅深檐， 
山压高低瓦。 
山水朝来笑问人， 
翁早归来也。 
以上辛弃疾作品《卜算子》共13首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">品令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">迢迢征路。 
又小舸、金陵去。 
西风黄叶， 
淡烟衰草， 
平沙将暮。 
回首高城， 
一步远如一步。 
江边朱户。 
忍追忆、分携处。 
今宵山馆， 
怎生禁得， 
许多愁绪。 
辛苦罗巾， 
搵取几行泪雨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">哨遍</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">池上主人， 
人适忘鱼， 
鱼适还忘水。 
洋洋乎， 
翠藻青萍里。 
想鱼兮、无便於此。 
尝试思， 
庄周正谈两事。 
一明豕虱一羊蚁。 
说蚁慕於膻， 
於蚁弃知， 
又说於羊弃意。 
甚虱焚於豕独忘之。 
却骤说於鱼为得计。 
千古遗文， 
我不知言， 
以我非子。 
子固非鱼， 
噫。 
鱼之为计子焉知。 
河水深且广， 
风涛万倾堪依。 
有网罟如云， 
鹈鹕成阵， 
过而留泣计应非。 
其外海茫茫， 
下有龙伯， 
饥时一啖千里。 
更任公五十犗为饵。 
使海上人人厌腥味。 
似鲲鹏、变化能几。 
东游入海， 
此计直以命为嬉。 
古来谬算狂图， 
五鼎烹死， 
指为平地。 
嗟鱼欲事远游时。 
请三思而行可矣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">喜迁莺</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">暑风凉月。 
爱亭亭无数， 
绿衣持节。 
掩冉如羞， 
参差似妒， 
拥出芙渠花发。 
步衬潘娘堪恨， 
貌比六郎谁洁。 
添白鹭， 
晚晴时， 
公子佳人并列。 
休说。 
搴木末。 
当日灵均， 
恨与君王别。 
心阻媒劳， 
交疏怨极， 
恩不甚兮轻绝。 
千古离骚文字， 
芳至今犹未歇。 
都休问， 
但千杯快饮， 
露荷翻叶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">声声慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">征埃成阵， 
行客相逢， 
都道幻出层楼。 
指点檐牙高处， 
浪拥云浮。 
今年太平万里， 
罢长淮、千骑临秋。 
凭栏望， 
有东南佳气， 
西北神州。 
千里怀嵩人去， 
应笑我、身在楚尾吴头。 
看取弓刀， 
陌上车马如流。 
从今赏心乐事， 
剩安排、酒令诗筹。 
华胥梦， 
愿年年、人似旧游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜游宫</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">几个相知可喜。 
才厮见、说山说水。 
颠倒烂熟只这是。 
怎奈向， 
一回说， 
一回美。 
有个尖新底。 
说底话、非名即利。 
说得口乾罪过你。 
且不罪， 
俺略起， 
去洗耳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">太常引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">论公耆德旧宗英。 
吴季子、百馀龄。 
奉使老於行。 
更看舞、听歌最精。 
须同卫武， 
九十入相， 
绿竹自青青。 
富贵出长生。 
记门外、清溪姓彭。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">好事近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">春动酒旗风， 
野店芳醪留客。 
系马水边幽寺， 
有梨花如雪。 
山僧欲看醉魂醒， 
茗碗泛香白。 
微记碧苔归路， 
袅一鞭春色。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">如梦令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">韵胜仙风缥缈。 
的皪娇波宜笑。 
串玉一声歌， 
占断多情风调。 
清妙。 
清妙。 
留住飞云多少。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">婆罗门引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">绿阴啼鸟， 
阳关未彻早催归。 
歌珠凄断累累。 
回首海山何处， 
千里共襟期。 
叹高山流水， 
弦断堪悲。 
中心怅而。 
似风雨、落花知。 
更拟停云君去， 
细□陶诗。 
见君何日， 
待琼林、宴罢醉归时。 
人争看、宝马来思。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">定风波十一首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">百紫千红过了春。 
杜鹃声苦不堪闻。 
却解啼教春小住。 
风雨。 
空山招得海棠魂。 
一似蜀宫当日女。 
无数。 
猩猩血染赭罗巾。 
毕竟花开谁作主。 
记取。 
大都花属惜花人。 
春到蓬壶特地晴。 
神仙队里相公行。 
翠玉相挨呼小字。 
须记。 
笑簪花底是飞琼。 
总是倾城来一处。 
谁妒。 
谁携歌舞到园亭。 
柳妒腰肢花妒艳。 
听看。 
流莺直是妒歌声。 
金印累累佩陆离。 
河梁更赋断肠诗。 
莫拥旌旗真个去。 
何处。 
玉堂元自要论思。 
且约风流三学士。 
同醉。 
春风看试几枪旗。 
从此酒酣明月夜。 
耳热。 
那边应是说侬时。 
莫望中州叹黍离。 
元和圣德要君诗。 
老去不堪谁似我。 
归卧。 
青山活计费寻思。 
谁筑诗墙高十丈。 
直上。 
看君斩将更搴旗。 
歌舞正浓还有语。 
记取。 
须髯不似少年时。 
山路风来草木香。 
雨馀凉意到胡床。 
泉石膏肓吾已甚。 
多病。 
堤防风月费篇章。 
孤负寻常山简醉。 
独自。 
故应知子草玄忙。 
湖海早知身汗漫。 
谁伴。 
只甘松竹共凄凉。 
少日春怀似酒浓， 
插花走马醉千钟。 
老去逢春如病酒。 
唯有， 
茶瓯香篆小帘栊。 
卷尽残花风未定。 
休恨， 
花开元自要春风。 
试问春归谁得见？ 
飞燕， 
来时相遇夕阳中。 
少日犹堪话别离， 
老来怕作送行诗。 
极目南云无过雁。 
君看， 
梅花也解寄相思。 
无限江山行未了。 
父老， 
不须和泪看旌旗。 
后会丁宁何日是？ 
须记， 
春风十日放灯时。 
听我尊前醉後歌。 
人生亡奈别离何。 
但使情亲千里近。 
须信。 
无情对面是山河。 
寄语石头城下水。 
居士。 
而今浑不怕风波。 
借使未如鸥鸟惯。 
相伴。 
也应学得老渔蓑。 
野草闲花不当春， 
杜鹃却是旧知闻。 
谩道不如归去住， 
梅雨， 
石榴花又是离魂。 
前殿群臣深殿女， 
赭袍一点万红巾。 
莫问兴亡今几主。 
听取， 
花前毛羽已羞人。 
仄月高寒水石乡。 
倚空青碧对禅床。 
白发自怜心似铁。 
风月。 
使君子细与平章。 
已判生涯筇竹杖。 
来往。 
却惭沙鸟笑人忙。 
便好剩留黄绢句。 
谁赋。 
银钩小草晚天凉。 
昨夜山公倒载归。 
儿童应笑醉如泥。 
试与扶头浑未醒。 
休问。 
梦魂犹在葛家溪。 
千古醉乡来往路。 
知处。 
温柔东畔白云西。 
起向绿窗高处看。 
题遍。 
刘伶元自有贤妻。 
以上辛弃疾作品《定风波》共11首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">小重山</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">旋制离歌唱未成。 
阳关先画出， 
柳边亭。 
中年怀抱管弦声。 
难忘处， 
风月此时情。 
夜雨共谁听。 
尽教清梦去， 
两三程。 
商量诗价重连城。 
相如老， 
汉殿旧知名。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山鬼谣·摸鱼儿</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">问何年， 
此山来此， 
西风落日无语。 
看君似是羲皇上， 
直作太初名汝。 
溪上路。 
算只有、红尘不到今犹古。 
一杯谁举。 
笑我醉呼君， 
崔嵬未起， 
山鸟覆杯去。 
须记取。 
昨夜龙湫风雨。 
门前石浪掀舞。 
四更山鬼吹灯啸， 
惊倒世间儿女。 
依约处。 
还问我、清游杖屦公良苦。 
神交心许。 
待万里携君， 
鞭笞鸾凤， 
诵我远游赋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">归朝欢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">万里康成西走蜀。 
药市船归书满屋。 
有时光彩射星躔， 
何人汉简雠天禄。 
好之宁有足。 
请看良贾藏金玉。 
记斯文， 
千年未丧， 
四壁闻丝竹。 
试问辛勤携一束。 
何似牙签三万轴。 
古来不作借人痴， 
有朋只就云窗读。 
忆君清梦熟。 
觉来笑我便便腹。 
倚危楼， 
人间何处， 
扫地八风曲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">御街行</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">阑干四面山无数。 
供望眼、朝与暮。 
好风催雨过山来， 
吹尽一帘烦暑。 
纱厨如雾， 
簟纹如水， 
别有生凉处。 
冰肌不受铅华污。 
更旎旎、真香聚。 
临风一曲最妖娇， 
唱得行人且住。 
藕花都放， 
木犀开後， 
待与乘鸾去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆王孙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">登山临水送将归。 
悲莫悲兮生别离。 
不用登临怨落晖。 
昔人非。 
惟有年年秋雁飞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">念奴娇二一首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">道人元是， 
道家风、来作烟霞中物。 
翠幰裁犀遮不定， 
红透玲珑油壁。 
借得春工， 
惹将秋露， 
薰做江梅雪。 
我评花谱， 
便应推此为杰。 
憔悴何处芳枝， 
十郎手种， 
看明年花发。 
坐对虚空香色界， 
不怕西风起灭。 
别驾风流， 
多情更要， 
簪满姮娥发。 
等闲折尽， 
玉斧重倩修月。 
洞庭春晚， 
旧传恐是， 
人间尤物。 
收拾瑶池倾国艳， 
来向朱栏一壁。 
透户龙香， 
隔帘莺语， 
料得肌如血。 
月妖真态， 
是谁教避人杰。 
酒罢归对寒窗， 
相留昨夜， 
应是梅花发。 
赋了高唐犹想像， 
不管孤灯明灭。 
半面难期， 
多情易感， 
愁点星星发。 
绕梁声在， 
为伊忘味三月。 
对花何似， 
似吴宫初教， 
翠围红阵。 
欲笑还愁羞不语， 
惟有倾城娇韵。 
翠盖风流， 
牙签名字， 
旧赏那堪省。 
天香染露， 
晓来衣润谁整。 
最爱弄玉团酥， 
就中一朵， 
曾入扬州咏。 
华屋金盘人未醒， 
燕子飞来春尽。 
最忆当年， 
沈香亭北， 
无限春风恨。 
醉中休问， 
夜深花睡香冷。 
风狂雨横， 
是邀勒园林， 
几多桃李。 
待上层楼无气力， 
尘满栏干谁倚。 
就火添衣， 
移香傍枕， 
莫卷朱帘起。 
元宵过也， 
春寒犹自如此。 
为问几日新晴， 
鸠鸣屋上， 
鹊报檐前喜。 
揩试老来诗句眼， 
要看拍堤春水。 
月下凭肩， 
花边系马， 
此兴今休矣。 
溪南酒贱， 
光阴只在弹指。 
江南尽处， 
堕玉京仙子， 
绝尘英秀。 
彩笔风流， 
偏解写、姑射冰姿清瘦。 
笑杀春工， 
细窥天巧， 
妙绝应难有。 
丹青图画， 
一时都愧凡陋。 
还似篱落孤山， 
嫩寒清晓， 
祗欠香沾袖。 
淡伫轻盈， 
谁付与、弄粉调朱纤手。 
疑是花神， 
朅来人世， 
占得佳名久。 
松篁佳韵， 
倩君添做三友。 
近来何处有吾愁？ 
何处还知吾乐？ 
一点凄凉千古意， 
独倚西风寥廓。 
并竹寻泉， 
和云种树， 
唤作真闲客。 
此心闲处， 
不应长藉邱壑。 
休说往事皆非， 
而今云是， 
且把清尊酌。 
醉里不知谁是我， 
非月非云非鹤。 
露冷风高， 
松梢桂子， 
醉了还醒却。 
北窗高卧， 
莫教啼鸟惊着。 
君诗好处， 
似邹鲁儒家， 
还有奇节。 
下笔如神强压韵， 
遗恨都无毫发。 
灸手炎来， 
掉头冷去， 
无限长安客。 
丁宁黄菊， 
未消勾引蜂蝶。 
天上绛阙清都， 
听君归去， 
我自癯山泽。 
人道君才刚百炼， 
美玉都成泥切。 
我爱风流， 
醉中颠倒， 
丘壑胸中物。 
一杯相属， 
莫孤风月今夕。 
看公风骨， 
似长松磊落， 
多生奇节。 
世上儿曹都蓄缩， 
冻芋旁堆秋瓞。 
结屋溪头， 
境随人胜， 
不是江山别。 
紫云如阵， 
妙歌争唱新阕。 
尊酒一笑相逢， 
与公臭味， 
菊茂兰须悦。 
天上四时调玉烛， 
万事宜询黄发。 
看取东归， 
周家叔父， 
手把元龟说。 
祝公长似， 
十分今夜明月。 
龙山何处， 
记当年高会， 
重阳佳节。 
谁与老兵供一笑， 
落帽参军华发。 
莫倚忘怀， 
西风也会， 
点检尊前客。 
凄凉今古， 
眼中三两飞蝶。 
须信采菊东篱， 
高情千载， 
只有陶彭泽。 
爱说琴中如得趣， 
弦上何劳声切。 
试把空杯， 
翁还肯道， 
何必杯中物。 
临风一笑， 
请翁同醉今夕。 
论心论相， 
便择术满眼， 
纷纷何物。 
踏碎铁鞋三百緉， 
不在危峰绝壁。 
龙友相逢， 
洼樽缓举， 
议论敲冰雪。 
何妨人道， 
圣时同见三杰。 
自是不日同舟， 
平戎破虏， 
岂由言轻发。 
任使穷通相鼓弄， 
恐是真□难灭。 
寄食王孙， 
丧家公子， 
谁握周公发。 
冰□皎皎， 
照人不下霜月。 
妙龄秀发， 
湛灵台一点， 
天然奇绝。 
万壑千岩归健笔， 
扫尽平山风月。 
雪里疏梅， 
霜头寒菊， 
迥与馀花别。 
识人青眼， 
慨然怜我疏拙。 
遐想後日娥眉， 
两山横黛， 
谈笑风生颊。 
握手论文情极处， 
冰玉一时清洁。 
扫断尘劳， 
招呼萧散， 
满酌金蕉叶。 
醉乡深处， 
不知天地空阔。 
少年握槊， 
气凭陵、酒圣诗豪馀事。 
缩手旁观初未识， 
两两三三而已。 
变化须臾， 
鸥飞石镜， 
鹊抵星桥□。 
捣残秋练， 
玉砧犹想纤指。 
堪笑千古争心， 
等闲一胜， 
拼了光阴费。 
老子忘机浑谩与， 
鸿鹄飞来天际。 
武媚宫中， 
韦娘局上， 
休把兴亡记。 
布衣百万， 
看君一笑沈醉。 
是谁调护， 
岁寒枝、都把苍苔封了。 
茅舍疏篱江上路， 
清夜月高山小。 
摸索应知， 
曹刘沈谢， 
何况霜天晓。 
芬芳一世， 
料君长被花恼。 
惆怅立马行人， 
一枝最爱， 
竹外横斜好。 
我向东邻曾醉里， 
唤起诗家二老。 
拄杖而今， 
婆娑雪里， 
又识商山皓。 
请君置酒， 
看渠与我倾倒。 
疏疏淡淡， 
问阿谁、堪比天真颜色。 
笑杀东君虚占断， 
多少朱朱白白。 
雪里温柔， 
水边明秀， 
不惜春工力。 
骨清香嫩， 
迥然天与奇绝。 
尝记宝篽寒轻， 
琐窗人睡起， 
玉纤轻摘。 
漂泊天涯空瘦损， 
犹有当年标格。 
万里风烟， 
一溪霜月， 
未怕欺他得。 
不如归去， 
阆苑有个人忆。 
倘来轩冕， 
问还是、今古人间何物。 
旧日重城愁万里， 
风月而今坚壁。 
药笼功名， 
酒垆身世， 
可惜蒙头雪。 
浩歌一曲， 
坐中人物之杰。 
堪叹黄菊凋零， 
孤标应也有， 
梅花争发。 
醉里重揩西望眼， 
惟有孤鸿明减。 
世事从教， 
浮云来去， 
枉了冲冠发。 
故人何在， 
长歌应伴残月。 
兔园旧赏， 
怅遗踪、飞鸟千山都绝。 
缟带银杯江上路， 
惟有南枝香别。 
万事新奇， 
青山一夜， 
对我头先白。 
倚岩千树， 
玉龙飞上琼阙。 
莫惜雾</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">恋绣衾</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">长夜偏冷添被儿。 
枕头儿、移了又移。 
我自是笑别人底， 
却元来、当局者迷。 
如今只恨因缘浅， 
也不曾、抵死恨伊。 
合手下、安排了， 
那筵席、须有散时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">惜分飞</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">翡翠楼前芳草路。 
宝马坠鞭曾驻。 
最是周郎顾。 
尊前几度歌声误。 
望断碧云空日暮。 
流水桃源何处。 
闻道春归去。 
更无人管飘红雨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">惜奴娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">风骨萧然， 
称独立、群仙首。 
春江雪、一枝梅秀。 
小样香檀， 
映朗玉、纤纤手。 
未久。 
转新声、泠泠山溜。 
曲里传情， 
更浓似、尊中酒。 
信倾盖、相逢如旧。 
别後相思， 
记敏政堂前柳。 
知否。 
又拼了、一场消瘦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">感皇恩</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">春事到清明， 
十分花柳。 
唤得笙歌劝君酒。 
酒如春好， 
春色年年如旧。 
青春元不老， 
君知否。 
席上看君， 
竹清松瘦。 
待与青春斗长久。 
三山路归， 
明日天香襟袖。 
更持银盏起， 
为君寿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摸鱼儿</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">小山亭， 
为赋。 
更能消， 
几番风雨？ 
匆匆春又归去。 
惜春长怕花开早， 
何况落红无数。 
春且住， 
见说道， 
天涯芳草无归路。 
怨春不语， 
算只有殷勤， 
画檐蛛网， 
镇日惹飞絮。 
长门事， 
准拟佳期又误， 
蛾眉曾有人妒。 
千金纵买相如赋， 
脉脉此情谁诉？ 
君莫舞， 
君不见， 
玉环飞燕皆尘土。 
闲愁最苦， 
休去倚危栏， 
斜阳正在， 
烟柳断肠处。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">新荷叶</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">春色如愁， 
行云带雨才归。 
春意长闲， 
游丝尽日低飞。 
闲愁几许， 
更晚风、特地吹衣。 
小窗人静， 
棋声似解重围。 
光景难携。 
任他鶗鴂芳菲。 
细数从前， 
不应诗酒皆非。 
知音弦断， 
笑渊明、空抚馀徽。 
停杯对影， 
待邀明月相依。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">昭君怨</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">夜雨剪残春韭。 
明日重斟别酒。 
君去问曹瞒。 
好公安。 
试看如今白发。 
却为中年离别。 
风雨正崔嵬。 
早归来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">最高楼</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">西园买， 
谁载万金归。 
多病胜游稀。 
风斜画烛天香夜， 
凉生翠盖酒酣时。 
待重寻， 
居士谱， 
谪仙诗。 
看黄底、御袍元自贵。 
看红底、状元新得意。 
如斗大， 
只花痴。 
汉妃翠被娇无奈， 
吴娃粉阵恨谁知。 
但纷纷， 
蜂蝶乱， 
送春迟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">朝中措</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">年年团扇怨秋风。 
愁绝宝杯空。 
山下卧龙丰度， 
台前戏马英雄。 
而今休矣， 
花残人似， 
人老花同。 
莫怪东篱韵减， 
只今丹桂香浓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">木兰花慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">旧时楼上客， 
爱把酒、向南山。 
笑白发如今， 
天教放浪， 
来往其间。 
登楼更谁念我， 
却回头、西北望层栏。 
云雨珠帘画栋， 
笙歌雾鬓云鬟。 
近来堪入画图看。 
父老愿公欢。 
甚拄笏悠然， 
朝来爽气， 
正尔相关。 
难忘使君後日， 
便一花一草报平安。 
与客携壶且醉， 
雁飞秋影江寒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杏花天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">牡丹比得谁颜色。 
似宫中、太真第一。 
渔阳鼙鼓边风急。 
人在沈香亭北。 
买栽池馆多何益。 
莫虚把、千金抛掷。 
若教解语倾人国。 
一个西施也得。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">柳梢青</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">姚魏名流。 
年年揽断， 
雨恨风愁。 
解释春光， 
剩须破费， 
酒令诗筹。 
玉肌红粉温柔。 
更染尽、天香未休。 
今夜簪花， 
他年第一， 
玉殿东头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">武陵春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">桃李风前多妩媚， 
杨柳更温柔。 
唤取笙歌烂熳游。 
且莫管闲愁。 
好趁春晴连夜赏， 
雨便一春休。 
草草杯盘不要收。 
才晓更扶头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水调歌头三八首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">八月十四日余卧病博山寺中， 
因用韵为谢， 
兼寄吴子似。 
我志在寥阔， 
畴昔梦登天。 
摩娑素月， 
人世俯仰已千年。 
有客骖鸾并凤， 
云遇青山、赤壁， 
相约上高寒。 
酌酒援北斗， 
我亦虱其间。 
少歌曰：神甚放， 
形如眠。 
鸿鹄一再高举， 
天地睹方圆。 
欲重歌兮梦觉， 
推枕惘然独念， 
人事底亏全？ 
有美人可语， 
秋水隔婵娟。 
白日射金阙， 
虎豹九关开。 
见君谏疏频上， 
高论挽天回。 
千古忠肝义胆， 
万里蛮烟瘴雨， 
往事莫惊猜。 
政恐不免耳， 
消息日边来。 
笑吾庐， 
门掩草， 
径封苔。 
未应两手无用， 
要把蟹螯杯。 
说剑论诗馀事， 
醉舞狂歌欲倒， 
老子颇堪哀。 
白发宁有种， 
一一醒时栽。 
长恨复长恨， 
裁作短歌行。 
何人为我楚舞， 
听我楚狂声。 
余既滋兰九畹， 
又树蕙之百亩， 
秋菊更餐英。 
门外沧浪水， 
可以濯吾缨。 
一杯酒， 
问何似， 
身後名。 
人间万事， 
□□常重泰山轻。 
悲莫悲生离别， 
乐莫乐新相识， 
儿女古今情。 
富贵非吾事， 
归与白鸥盟。 
带湖吾甚爱， 
千丈翠奁开。 
先生杖履无事， 
一日走千回。 
凡我同盟鸥鸟， 
今日既盟之后， 
来往莫相猜。 
白鹤在何处？ 
尝试与偕来。 
破青萍， 
排翠藻， 
立苍苔。 
窥鱼笑汝痴计， 
不解举吾杯。 
废沼荒丘畴昔， 
明月清风此夜， 
人世几欢哀？ 
东岸绿荫少， 
杨柳更须栽。 
高马勿捶面， 
千里事难量。 
长鱼变化云雨， 
无使寸鳞伤。 
一壑一丘吾事， 
一斗一石皆醉， 
风月几千场。 
须作猬毛磔， 
笔作剑锋长。 
我怜君， 
痴绝似， 
顾长康。 
纶巾羽扇颠倒， 
又似竹林狂。 
解道澄江如练， 
准备停云堂上， 
千首买秋光。 
怨调为谁赋， 
一斛贮槟榔。 
官事未易了， 
且向酒边来。 
君如无我， 
问君怀抱向谁开。 
但放平生丘壑， 
莫管旁人嘲骂， 
深蛰要惊雷。 
白发还自笑， 
何地置衰颓。 
五车书， 
千古饮， 
百篇才。 
新词未到， 
琼瑰先梦满吾怀。 
已过西风重九， 
且要黄花入手， 
诗兴未关梅。 
君要花满县， 
桃李趁时栽。 
寒食不小住， 
千骑拥春衫。 
衡阳石鼓城下， 
记我旧停骖。 
襟似潇湘桂岭， 
带似洞庭春草， 
紫盖屹东南。 
文字起骚雅， 
刀剑化耕蚕。 
看使君， 
於此事， 
定不凡。 
奋髯抵几堂上， 
尊俎自高谈。 
莫信君门万里， 
但使民歌五裤， 
归诏凤凰衔。 
君去我谁饮， 
明月影成三。 
唤起子陆子， 
经德问何如。 
万锺於我何有， 
不负古人书。 
闻道千章松桂， 
剩有四时柯叶， 
霜雪岁寒馀。 
此是瑱山境， 
还似象山无。 
耕也馁， 
学也禄， 
孔子徒。 
青衫毕竟升斗， 
此意正关渠。 
天地清宁高下， 
日月东西寒暑， 
何用著工夫。 
两字君勿惜， 
借我榜吾庐。 
寄我五云字， 
恰向酒边来。 
东风过尽归雁， 
不见客星回。 
闻道琐窗风月， 
更著诗翁杖屦， 
合作雪堂猜。 
岁旱莫留客， 
霖雨要渠来。 
短檠灯， 
长剑铗， 
欲生苔。 
雕弓挂壁无用， 
照影落清杯。 
多病关心药裹， 
小摘亲锄菜甲， 
老子正须哀。 
夜雨北窗竹， 
更倩野人栽。 
酒罢且勿起， 
重挽史君须。 
一身都是和气， 
别去意何如。 
我辈情锺休问， 
父老田头说尹， 
泪落独怜渠。 
秋水见毛发， 
千尺定无鱼。 
望清阙， 
左黄阁， 
右紫枢。 
东风桃李陌上， 
下马拜除书。 
屈指吾生馀几， 
多病故人痛饮， 
此事正愁馀。 
江湖有归雁， 
能寄草堂无。 
君莫赋幽愤， 
一语试相开。 
长安车马道上， 
平地起崔嵬。 
我愧渊明久矣， 
独借此翁湔洗， 
素壁写归来。 
斜日透虚隙， 
一线万飞埃。 
断吾生， 
左持蟹， 
右持杯。 
买山自种云树， 
山下斸烟莱。 
百炼都成绕指， 
万事直须称好， 
人世几舆台。 
刘郎更堪笑， 
刚赋看花回。 
客子久不到， 
好景为君留。 
西楼着意吟赏， 
何必问更筹？ 
唤起一天明月， 
照我满怀冰雪， 
浩荡百川流。 
鲸饮未吞海， 
剑气已横秋。 
野光浮， 
天宇回， 
物华幽。 
中州遗恨， 
不知今夜几人愁？ 
谁念英雄老矣？ 
不道功名蕞尔， 
决策尚悠悠。 
此事费分说， 
来日且扶头！ 
落日古城角， 
把酒劝君留。 
长安路远， 
何事风雪敝貂裘。 
散尽黄金身世， 
不管秦楼人怨， 
归计狎沙鸥。 
明夜扁舟去， 
和月载离愁。 
功名事， 
身未老， 
几时休。 
诗书万卷， 
致身须到古伊周。 
莫学班超投笔， 
纵得封侯万里， 
憔悴老边州。 
何处依刘客， 
寂寞赋登楼。 
落日塞尘起， 
胡骑猎清秋。 
汉家组练十万， 
列舰耸高搂。 
谁道投鞭飞渡？ 
忆昔鸣［骨高］血污， 
风雨佛狸愁。 
季子正年少， 
匹马黑貂裘。 
今老矣， 
搔白首， 
过扬州。 
倦游欲去江上， 
手种橘千头。 
二客东南名胜， 
万卷诗书事业， 
尝试与君谋。 
莫射南山虎， 
直觅富民侯！ 
木末翠楼出， 
诗眼巧安排。 
天公一夜， 
削出四面玉崔嵬。 
畴昔此山安在， 
应为先生见挽， 
万马一时来。 
白鸟飞不尽， 
却带夕阳回。 
劝公饮， 
左手蟹， 
右手杯。 
人间万事变灭， 
今古几池台。 
君看庄生达者， 
犹对山林皋壤， 
哀乐未忘怀。 
我老尚能赋， 
风月试追陪。 
千古老蟾口， 
云洞插天开。 
涨痕当日何事， 
汹涌到崔嵬。 
攫土抟沙儿戏， 
翠谷苍崖几变， 
风雨化人来。 
万里须臾耳， 
野马骤空埃。 
笑年来， 
蕉鹿梦， 
画蛇杯。 
黄花憔悴风露， 
野碧涨荒莱。 
此会明年谁健， 
後日犹今视昔，</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">昔时曾有佳人， 
翩然绝世而独立。 
未论一顾倾城， 
再顾又倾人国。 
宁不知其， 
倾城倾国， 
佳人难得。 
看行云行雨， 
朝朝暮暮， 
阳台下、襄王侧。 
堂上更阑烛灭。 
记主人、留髡送客。 
合尊促坐， 
罗襦襟解， 
微闻芗泽。 
当此之时， 
止乎礼义， 
不淫其色。 
但啜其泣矣， 
啜其泣矣， 
又何嗟及。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水龙吟·登建康赏心亭</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">楚天千里清秋， 
水随天去秋无际。 
遥岑远目， 
献愁供恨， 
玉簪螺髻。 
落日楼头， 
断鸿声里， 
江南游子。 
把吴钩看了， 
栏干拍遍， 
无人会， 
登临意。 
休说鲈鱼堪脍， 
尽西风， 
季鹰归未？ 
求田问舍， 
怕应羞见， 
刘郎才气。 
可惜流年， 
忧愁风雨， 
树犹如此！ 
倩何人唤取， 
红巾翠袖， 
揾英雄泪！</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">永遇乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">烈日秋霜， 
忠肝义胆， 
千载家谱。 
得姓何年， 
细参辛字， 
一笑君听取。 
艰辛做就， 
悲辛滋味， 
总是辛酸辛苦。 
更十分， 
向人辛辣， 
椒桂捣残堪吐。 
世间应有， 
芳甘浓美， 
不到吾家门户。 
比著儿曹， 
累累却有， 
金印光垂组。 
付君此事， 
从今直上， 
休忆对床风雨。 
但赢得， 
靴纹绉面， 
记余戏语。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">永遇乐·京口北固亭怀古</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">千古江山， 
英雄无觅， 
孙仲谋处。 
舞榭歌台， 
风流总被， 
雨打风吹去。 
斜阳草树， 
寻常巷陌， 
人道寄奴曾住。 
想当年， 
金戈铁马， 
气吞万里如虎。 
元嘉草草， 
封狼居胥， 
赢得仓皇北顾。 
四十三年， 
望中犹记， 
烽火扬州路。 
可堪回首， 
佛狸祠下， 
一片神鸦社鼓。 
凭谁问， 
廉颇老矣， 
尚能饭否？</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">汉宫春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">行李溪头， 
有钓车茶具， 
曲几团蒲。 
儿童认得， 
前度过者篮舆。 
时时照影， 
甚此身、遍满江湖。 
怅野老， 
行歌不住， 
定堪与语难呼。 
一自东篱摇落， 
问渊明岁晚， 
心赏何如。 
梅花正自不恶， 
曾有诗无。 
知翁止酒， 
待重教、莲社人沽。 
空怅望， 
风流已矣， 
江山特地愁予。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江城子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">留仙初试砑罗裙。 
小腰身。 
可怜人。 
江国幽香， 
曾向雪中闻。 
过尽东园桃与李， 
还见此， 
一枝春。 
庾郎襟度最清真。 
挹芳尘。 
便情亲。 
南馆花深， 
清夜驻行云。 
拼却日高呼不起， 
灯半灭， 
酒微醺。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江神子·江城子十二首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">暗香横路雪垂垂。 
晚风吹。 
晓风吹。 
花意争春， 
先出岁寒枝。 
毕竟一年春事了， 
缘太早， 
却成迟。 
未应全是雪霜姿。 
欲开时。 
未开时。 
粉面朱唇， 
一半点胭脂。 
醉里谤花花莫恨， 
浑冷淡， 
有谁知。 
宝钗飞凤鬓惊鸾。 
望重欢。 
水云宽。 
肠断新来， 
翠被□香残。 
待得来时春尽也， 
梅著子， 
笋成竿。 
湘筠帘卷泪痕斑。 
珮声闲。 
玉垂环。 
个里温柔， 
容我老其间。 
却笑将军三羽箭， 
何日去， 
定天山。 
簟铺湘竹帐垂纱。 
醉眠些。 
梦天涯。 
一枕惊回， 
水底沸鸣蛙。 
借问喧天成鼓吹， 
良自苦， 
为官哪。 
心空喧静不争多。 
病维摩。 
意云何。 
扫地烧香， 
且看散天花。 
斜日绿阴枝上噪， 
还又问， 
是蝉麽。 
看君人物汉西都。 
过吾庐。 
笑谈初。 
便说公卿， 
元自要通儒。 
一自梅花开了後， 
长怕说， 
赋归欤。 
而今别恨满江湖。 
怎消除。 
算何如。 
杖屦当时， 
闻早放教疏。 
今代故交新贵後， 
浑不寄， 
数行书。 
梨花著雨晚来晴。 
月胧明。 
泪纵横。 
绣阁香浓， 
深锁凤箫声。 
未必人知春意思， 
还独自， 
绕花行。 
酒兵昨夜压愁城。 
太狂生。 
转关情。 
写尽胸中， 
磈磊未全平。 
却与平章珠玉价， 
看醉里， 
锦囊倾。 
两轮屋角走如梭。 
太忙些。 
怎禁他。 
拟倩何人， 
天上劝羲娥。 
何似从容来小住， 
倾美酒， 
听高歌。 
人生今古不须磨。 
积教多。 
似尘沙。 
未必坚牢， 
划地事堪嗟。 
漫道长生学不得， 
学得後， 
待如何。 
乱云扰扰水潺潺。 
笑溪山。 
几时闲。 
更觉桃源， 
人去隔仙凡。 
万壑千岩楼外雪， 
琼作树， 
玉为栏。 
倦游回首且加餐。 
短篷寒。 
画图间。 
见说娇颦， 
拥髻待君看。 
二月东湖湖上路， 
官柳嫩， 
野梅残。 
梅梅柳柳斗纤秾。 
乱山中。 
为谁容。 
试著春衫， 
依旧怯东风。 
何处踏青人未去， 
呼女伴， 
认骄骢。 
儿家门户几重重。 
记相逢。 
画桥东。 
明日重来， 
风雨暗残红。 
可惜行云春不管， 
裙带褪， 
鬓云松。 
剩云残日弄阴晴。 
晚山明。 
小溪横。 
枝上绵蛮， 
休作断肠声。 
但是青山山下路， 
春到处， 
总堪行。 
当年彩笔赋芜城。 
忆平生。 
若为情。 
试取灵槎， 
归路问君平。 
花底夜深寒色重， 
须拼却， 
玉山倾。 
五云高处望西清。 
玉阶升。 
棣华荣。 
筑屋溪头， 
楼观画难成。 
长夜笙歌还起问， 
谁放月， 
又西沉。 
家传鸿宝旧知名。 
看长生。 
奉严宸。 
且把风流， 
水北画耆英。 
咫尺西风诗酒社， 
石鼎句， 
要弥明。 
一川松竹任横斜。 
有人家。 
被云遮。 
雪後疏梅， 
时见两三花。 
比□桃源溪上路， 
风景好， 
不争多。 
旗亭有酒径须赊。 
晚寒些。 
怎禁他。 
醉里匆匆， 
归骑自随车。 
白发苍颜吾老矣， 
只此地， 
是生涯。 
玉箫声远忆骖鸾。 
几悲欢。 
带罗宽。 
且对花前， 
痛饮莫留残。 
归去小窗明月在， 
云一缕， 
玉千竿。 
吴霜应点鬓云斑。 
绮窗闲。 
梦连环。 
说与东风， 
归意有无间。 
芳草姑苏台下路， 
和泪看， 
小屏山。 
以上辛弃疾作品《江神子/江城子》共12首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">沁园春十三首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">杯汝来前， 
老子今朝， 
点检形骸。 
甚长年抱渴， 
咽如焦釜， 
于今喜睡， 
气似奔雷。 
汝刘伶， 
古今达者， 
醉后何妨死便埋。 
浑如此， 
叹汝于知己， 
真少恩哉！ 
更凭歌舞为媒。 
算合作平居鸩毒猜。 
况怨无大小， 
生于所爱， 
物无美恶， 
过则为灾。 
与汝成言， 
勿留亟退， 
吾力犹能肆汝杯。 
杯再拜， 
道麾之即去， 
招则须来。 
杯汝知乎， 
酒泉罢侯， 
鸱夷乞骸。 
更高阳入谒， 
都称齑臼， 
杜康初筮， 
正得云雷。 
细数从前， 
不堪余恨， 
岁月都将曲糵埋。 
君诗好， 
似提壶却劝， 
沽酒何哉。 
君言病岂无媒。 
似壁上雕弓蛇暗猜。 
记醉眠陶令， 
终全至乐， 
独醒屈子， 
未免沈灾。 
欲听公言， 
惭非勇者， 
司马家儿解覆杯。 
还堪笑， 
借今宵一醉， 
为故人来。 
叠嶂西驰， 
万马回旋， 
众山欲东。 
正惊湍直下， 
跳珠倒溅， 
小桥横截， 
缺月初弓。 
老合投闲， 
天教多事， 
检校长身十万松。 
吾庐小， 
在龙蛇影外， 
风雨声中。 
争先见面重重。 
看爽气朝来三数峰。 
似谢家子弟， 
衣冠磊落， 
相如庭户， 
车骑雍容。 
我觉其间， 
雄深雅健， 
如对文章太史公。 
新堤路， 
问偃湖何日， 
烟雨蒙蒙。 
甲子相高， 
亥首曾疑， 
绛县老人。 
看长身玉立， 
鹤般风度， 
方颐须磔， 
虎样精神。 
文烂卿云， 
诗凌鲍谢， 
笔势駸駸更右军。 
浑馀事， 
羡仙都梦觉， 
金阙名存。 
门前父老忻忻。 
焕奎阁新褒沼语温。 
记他年帷幄， 
须依日月， 
只今剑履， 
快上星辰。 
人道阴功， 
天教多寿， 
看到貂蝉七叶孙。 
君家里， 
是几枝丹桂， 
几树灵椿。 
老子平生， 
笑尽人间， 
儿女怨恩。 
况白头能几， 
定应独往， 
青云得意， 
见说长存。 
抖擞衣冠， 
怜渠无恙， 
合挂当年神武门。 
都如梦， 
算能争几许， 
鸡晓钟昏。 
此心无有新冤。 
况抱瓮年来自灌园。 
但凄凉顾影， 
频悲往事， 
殷勤对佛， 
欲问前因。 
却怕青山， 
也妨贤路， 
休斗尊前见在身。 
山中友， 
试高吟楚些， 
重与招魂。 
三径初成， 
鹤怨猿惊， 
稼轩未来。 
甚云山自许， 
平生意气， 
衣冠人笑， 
抵死尘埃。 
意倦须还， 
身闲贵早， 
岂为莼羹鲈脍哉！ 
秋江上， 
看惊弦雁避， 
骇浪船回。 
东冈更葺茅斋。 
好都把轩窗临水开。 
要小舟行钓， 
先应种柳， 
疏篱护竹， 
莫碍观梅。 
秋菊堪餐， 
春兰可佩， 
留待先生手自栽。 
沉吟久， 
怕君恩未许， 
此意徘徊。 
我见君来， 
顿觉吾庐， 
溪山美哉。 
怅平生肝胆， 
都成楚越， 
只今胶膝， 
谁是陈雷。 
搔首踟蹰， 
爱而不见， 
要得诗来渴望梅。 
还知否， 
快清风入手， 
日看千回。 
直须抖擞尘埃。 
人怪我柴门今始开。 
向松间乍可， 
从他喝道， 
庭中且莫， 
踏破苍苔。 
岂有文章， 
谩劳车马， 
待唤青刍白饭来。 
君非我， 
任功名意气， 
莫恁徘徊。 
我试评君， 
君定何如， 
玉川似之。 
记李花初发， 
乘云共语， 
梅花开後， 
对月相思。 
白发重来， 
画桥一望， 
秋水长天孤鹜飞。 
同吟处， 
看佩摇明月， 
衣卷青霓。 
相君高节崔嵬。 
是此处耕岩与钓溪。 
被西风吹尽， 
村箫社鼓， 
青山留得， 
松盖云旗。 
吊古愁浓， 
怀人日暮， 
一片心从天外归。 
新词好， 
似凄凉楚些， 
字字堪题。 
我醉狂吟， 
君作新声， 
倚歌和之。 
算芬芳定向， 
梅间得意， 
轻清多是， 
雪里寻思。 
朱雀桥边， 
何人会道， 
野草斜阳春燕飞。 
都休问， 
甚元无霁雨， 
却有晴霓。 
诗坛千丈崔嵬。 
更有笔如山墨作溪。 
看君才未数， 
曹刘敌手， 
风骚合受， 
屈宋降旗。 
谁识相如， 
平生自许， 
慷慨须乘驷马归。 
长安路， 
问垂虹千柱， 
何处曾题。 
一水西来， 
千丈晴虹， 
十里翠屏。 
喜草堂经岁， 
重来社老， 
斜川好景， 
不负渊明。 
老鹤高飞， 
一枝投宿， 
长笑蜗牛戴屋行。 
平章了， 
待十分佳处， 
著个茅亭。 
青山意气峥嵘。 
似为我归来妩媚生。 
解频教花鸟， 
前歌後舞， 
更催云水， 
暮送朝迎。 
酒圣诗豪， 
可能无势， 
我乃而今驾驭卿。 
清溪上， 
被山灵却笑， 
白发归耕。 
有酒忘杯， 
有笔忘诗， 
弄溪奈何。 
看纵横斗转， 
龙蛇起陆， 
崩腾决去， 
雪练倾河。 
袅袅东风， 
悠悠倒景， 
摇动云山水又波。 
还知否， 
欠菖蒲攒港， 
绿竹缘坡。 
长松谁剪嵯峨。 
笑野老来耘山上禾。 
算只因鱼鸟， 
天然自乐， 
非关风月， 
闲处偏多。 
芳草春深， 
佳人日暮， 
濯发沧浪独浩歌。 
徘徊久， 
问人间谁似， 
老子婆娑。 
有美人兮， 
玉佩琼踞， 
吾梦见之。 
问斜阳犹照， 
渔樵故里， 
长桥谁记， 
今故期思。 
物化苍茫， 
神游仿佛， 
春与猿吟秋鹤飞。 
还惊笑， 
向晴波忽见， 
千丈虹霓。 
觉来西望崔嵬。 
更上有青枫下有溪。 
待空山自荐， 
寒泉秋菊， 
中流却送， 
桂棹兰旗。 
万事长嗟， 
百年双鬓， 
吾非斯人谁与归。 
凭阑久， 
正清愁未了， 
醉墨休题。 
伫立潇湘， 
黄鹄高飞， 
望君不来。 
被东风吹堕， 
西江对语， 
急呼斗酒， 
旋拂征埃。 
却怪英姿， 
有如君者， 
犹欠封侯万里哉。 
空赢得， 
道江南佳句， 
只有方回。 
锦帆画舫行斋。 
怅雪浪粘天江影开。 
记我行南浦， 
送君折柳， 
君逢驿使， 
为我攀梅。 
落帽山前， 
呼鹰台下， 
人道花须满县栽。 
都休问， 
看云霄高处， 
鹏翼徘徊。 
以上辛弃疾作品《沁园春》共13首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">河渎神</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">芳草绿萋萋。 
断肠绝浦相思。 
山头人望翠云旗。 
蕙香佳酒君归。 
惆怅画檐双燕舞。 
东风吹散灵雨。 
香火冷残箫鼓。 
斜阳门外今古。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洞仙歌</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">冰姿玉骨， 
自是清凉□。 
此度浓妆为谁改。 
向竹篱茅舍， 
几误佳期。 
招伊怪， 
满脸颜红微带。 
寿阳妆鉴里， 
应是承恩， 
纤手重匀异香在。 
怕等闲、春未到， 
雪里先开， 
风流、说与群芳不解。 
更总做、北人未识伊， 
据品调， 
难作杏花看待。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙二○首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">百世孤芳肯自媒。 
直须诗句与推排。 
不然唤近酒边来。 
自有渊明方有菊， 
若无和靖即无梅。 
只今何处向人开。 
北陇田高踏水频。 
西溪禾早已尝新。 
隔墙沽酒□纤鳞。 
忽有微凉何处雨， 
更无留影霎时云。 
卖瓜声过竹边村。 
草木於人也作疏。 
秋来咫尺共荣枯。 
空山晚翠孰华余。 
孤竹君穷犹抱节， 
赤松子嫩已生须。 
主人相爱肯留无。 
寸步人间百尺楼。 
孤城春水一沙鸥。 
天风吹树几时休。 
突兀趁人山石狠， 
朦胧避路野花羞。 
人家平水庙东头。 
父老争言雨水匀。 
眉头不似去年颦。 
殷勤谢却甑中尘。 
啼鸟有时能劝客， 
小桃无赖已撩人。 
梨花也作白头新。 
歌串如珠个个匀。 
被花勾引笑和颦。 
向来惊动画梁尘。 
莫倚笙歌多乐事， 
相看红紫又抛人。 
旧巢还有燕泥新。 
花向今朝粉面匀， 
柳因何事翠眉颦？ 
东风吹雨细于尘。 
自笑好山如好色， 
只今怀树更怀人。 
闲愁闲恨一番新。 
酒面低迷翠被重。 
黄昏院落月朦胧。 
堕髻啼妆孙寿醉， 
泥秦宫。 
试问花留春几日， 
略无人管雨和风。 
瞥向绿珠楼下见， 
坠残红。 
梅子熟时到几回。 
桃花开後不须猜。 
重来松竹意徘徊。 
惯听禽声浑可谱， 
饱观鱼阵已能排。 
晚云挟雨唤归来。 
妙手都无斧凿瘢。 
饱参佳处却成颦。 
恰如春入浣花村。 
笔墨今宵光有艳， 
管弦从此悄无言。 
主人席次两眉轩。 
侬是嶔崎可笑人。 
不妨开口笑时频。 
有人一笑坐生春。 
歌欲颦时还浅笑， 
醉逢笑处却轻颦。 
宜颦宜笑越精神。 
强欲加餐竟未佳。 
只宜长伴病僧斋。 
心似风吹香篆过， 
也无灰。 
山上朝来云出岫， 
随风一去未曾回。 
次第前村行雨了， 
合归来。 
寿酒同斟喜有馀。 
朱颜却对白髭须。 
两人百岁恰乘除。 
婚嫁剩添儿女拜， 
平安频拆外家书。 
年年堂上寿星图。 
台倚崩崖玉灭瘢。 
青山却作捧心颦。 
远林烟火几家村。 
引入沧浪鱼得计， 
展成寥阔鹤能言。 
几时高处见层轩。 
未到山前骑马回。 
风吹雨打已无梅。 
共谁消遣两三杯。 
一似旧时春意思， 
百无是处老形骸。 
也曾头上带花来。 
细听春山杜宇啼。 
一声声是送行诗。 
朝来白鸟背人飞。 
对郑子真岩石卧， 
趁陶元亮菊花期。 
而今堪诵北山移。 
新葺茅檐次第成。 
青山恰对小窗横。 
去年曾共燕经营。 
病怯杯盘甘止酒， 
老依香火苦翻经。 
夜来依旧管弦声。 
艳杏夭桃两行排。 
莫携歌舞去相催。 
次第未堪供醉眼， 
去年栽。 
春意才从梅里过， 
人情都向柳边来。 
咫尺东家还又有， 
海棠开。 
这里裁诗话别离。 
那边应是望归期。 
人言心急马行迟。 
去雁无凭传锦字， 
春泥抵死污人衣。 
海棠过了有荼蘼。 
总把平生入醉乡。 
大都三万六千场。 
今古悠悠多少事， 
莫思量。 
微有寒些春雨好， 
更无寻处野花香。 
年去年来还又笑， 
燕飞忙。 
以上辛弃疾作品《浣溪沙》共20首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪纱</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">父老争言雨水匀， 
眉头不似去年颦。 
殷勤谢却甑中尘。 
啼鸟有时能劝客， 
小桃无赖已撩人。 
梨花也作白头新。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浪淘沙</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">不肯过江东。 
玉帐匆匆。 
至今草木忆英雄。 
唱著虞兮当日曲， 
便舞春风。 
儿女此情同。 
往事朦胧。 
湘娥竹上泪痕浓。 
舜盖重瞳堪痛恨， 
羽又重瞳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">添字浣溪沙·山花子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">杨柳温柔是故乡。 
纷纷蜂蝶去年场。 
大率一春风雨事， 
最难量。 
满把携来红粉面， 
堆盘更觉紫芝香。 
幸自曲生闲去了， 
又教忙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清平乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">月明秋晓。 
翠盖团团好。 
碎剪黄金教恁小。 
都著叶儿遮了。 
折来休似年时。 
小窗能有高低。 
无顿许多香处， 
只消三两枝儿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清平乐·村居</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">茅檐低小， 
溪上青青草。 
醉里吴音相媚好， 
白发谁家翁媪？ 
大儿锄豆溪东， 
中儿正织鸡笼。 
最喜小儿亡赖， 
溪头卧剥莲蓬。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清平乐·题上卢桥</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">清溪奔快， 
不管青山碍。 
千里盘盘平世界， 
更著溪山襟带。 
古今陵谷茫茫， 
市朝往往耕桑。 
此地居然形胜， 
似曾小小兴亡。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">渔家傲</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">风月小斋模画舫。 
绿窗朱户江湖样。 
酒是短桡歌是桨。 
和情放。 
醉乡稳到无风浪。 
自有拍浮千斛酿。 
从教日日蒲桃涨。 
门外独醒人也访。 
同俯仰。 
赏心却在鸱夷上。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">游武夷，作棹歌呈晦翁十首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">一水奔流叠嶂开， 
溪头千步响如雷。 
扁舟费尽篙师力， 
咫尺平澜上不来。 
山上风吹笙鹤声， 
山前人望翠云屏。 
蓬莱枉觅瑶池路， 
不道人间有幔亭。 
玉女峰前一棹歌， 
烟鬟雾髻动清波。 
游人去后枫林夜， 
月满空山可奈何。 
见说仙人此避秦， 
爱随流水一溪云。 
花开花落无寻处， 
仿佛吹箫月夜闻。 
千丈搀天翠壁高， 
定谁狡狯插遗樵。 
神仙万里乘风去， 
更度槎丫个样桥。 
山头有路接无尘， 
欲觅王孙试问津。 
瞥向苍崖高处见， 
三三两两看游人。 
巨石亭亭缺啮多， 
悬知千古也消磨。 
人间正觅擎天柱， 
无奈风吹雨打何。 
自有山来几许年， 
千奇万怪只依然。 
试从精舍先生问， 
定在包牺八卦前。 
山中有客帝王师， 
日日吟诗坐钓矶。 
费尽烟霞供不足， 
几时西伯载将归？ 
行尽桑麻九曲天， 
更寻佳处可留连。 
如今归棹如掤箭， 
不似来时上水船。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满庭芳</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">西崦斜阳， 
东江流水， 
物华不为人留。 
铮然一叶， 
天下已知秋。 
屈指人间得意， 
问谁是、骑鹤扬州。 
君知我， 
从来雅意， 
未老已沧州。 
无穷身外事， 
百年能几， 
一醉都休。 
恨儿曹抵死， 
谓我心忧。 
况有溪山杖屦， 
阮籍辈、须我来游。 
还堪笑， 
机心早觉， 
海上有惊鸥。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满庭芳·静夜思</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">云母屏开， 
珍珠帘闭， 
防风吹散沉香。 
离情抑郁， 
金缕织硫黄。 
柏影桂枝交映， 
从容起， 
弄水银堂。 
连翘首， 
惊过半夏， 
凉透薄荷裳。 
一钩藤上月， 
寻常山夜， 
梦宿沙场。 
早已轻粉黛， 
独活空房。 
欲续断弦未得， 
乌头白， 
最苦参商。 
当归也！ 
茱萸熟， 
地老菊花荒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满江红三二首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">半山佳句， 
最好是、吹香隔屋。 
又还怪、冰霜侧畔， 
蜂儿成簇。 
更把香来薰了月， 
却教影去斜侵竹。 
似神清、骨冷住西湖， 
何由俗。 
根老大， 
穿坤轴。 
枝夭袅， 
蟠龙斛。 
快酒兵长俊， 
诗坛高筑。 
一再人来风味恶， 
两三杯後花缘熟。 
记五更、联句失弥明， 
龙衔烛。 
尘土西风， 
便无限、凄凉行色。 
还记取、明朝应恨， 
今宵轻别。 
珠泪争垂华烛暗， 
雁行中断哀筝切。 
看扁舟、幸自涩清溪， 
休催发。 
白首路， 
长亭仄。 
千树柳， 
千丝结。 
怕行人西去， 
棹歌声阕。 
黄卷莫教诗酒污， 
玉阶不信仙凡隔。 
但从今、伴我又随君， 
佳哉月。 
点火樱桃， 
照一架、荼シ如雪。 
春正好， 
见龙孙穿破， 
紫苔苍壁。 
乳燕引雏飞力弱， 
流莺唤友娇声怯。 
问春归、不肯带愁归， 
肠千结。 
层楼望， 
春山叠。 
家何在， 
烟波隔。 
把古今遗恨， 
向他谁说。 
蝴碟不传千里梦， 
子规叫断三更月。 
听声声、枕上劝人归， 
归难得。 
风卷庭梧， 
黄叶坠、新凉如洗。 
一笑折、秋英同赏， 
弄香挼蕊。 
天远难穷休久望， 
楼高欲下还重倚。 
拼一襟、寂寞泪弹秋， 
无人会。 
今古恨， 
沈荒垒。 
悲欢事， 
随流水。 
想登楼青鬓， 
未堪憔悴。 
极目烟横山数点， 
孤舟月淡人千里。 
对婵娟、从此话离愁， 
金尊里。 
过眼溪山， 
怪都似、旧时曾识。 
是梦里、寻常行遍， 
江南江北。 
佳处径须携杖去， 
能消几两平生屐？ 
笑尘埃、三十九年非， 
长为客！ 
吴楚地， 
东南拆。 
英雄事， 
曹刘敌。 
被西风吹尽， 
了无陈迹。 
楼观才成人已去， 
旌旗未卷头先白。 
叹人间、哀乐转相寻， 
今犹昔。 
汉节东南， 
看驷马、光华周道。 
须信是、七闽还有， 
福星来到。 
庭草自生心意足， 
榕阴不动秋光好。 
问不知， 
何处著君侯， 
蓬莱岛。 
还自笑， 
人今老。 
空有恨， 
萦怀抱。 
记江湖十载， 
厌持旌纛。 
濩落我材无所用， 
易除殆类无根潦。 
但欲搜、好语谢新词， 
羞琼报。 
汉水东流， 
都洗尽、髭胡膏血。 
人尽说、君家飞将， 
旧时英烈。 
破敌金城雷过耳， 
谈兵玉帐冰生颊。 
想王郎、结发赋从戎， 
传遗业。 
腰间剑， 
聊弹铗。 
尊中酒， 
堪为别。 
况故人新拥， 
汉坛旌节。 
马革裹尸当自誓， 
蛾眉伐性休重说。 
但从今、记取楚楼风， 
裴台月。 
湖海平生， 
算不负、苍髯如戟。 
闻道是、君王著意， 
太平长策。 
此老自当兵十万， 
长安正在天西北。 
便凤凰、飞诏下天来， 
催归急。 
车马路， 
儿童泣。 
风雨暗， 
旌旗湿。 
看野梅官柳， 
东风消息。 
莫向蔗庵追语笑， 
只今松竹无颜色。 
问人间、谁管别离愁， 
杯中物。 
几个轻鸥， 
来点破、一泓澄绿。 
更何处、一双鸂鶒， 
故来争浴。 
细读离骚还痛饮， 
饱看修竹何妨肉。 
有飞泉、日日供明珠， 
三千斛。 
春雨满， 
秧新谷。 
闲日永， 
眠黄犊。 
看云连麦垄， 
雪堆蚕簇。 
若要足时今足矣， 
以为未足何时足。 
被野老、相扶入东园， 
枇杷熟。 
家住江南， 
又过了、清明寒食。 
花径里、一番风雨， 
一番狼藉。 
流水暗随红粉去， 
园林渐觉清阴密。 
算年年、落尽刺桐花， 
寒无力。 
庭院静， 
空相忆。 
无说处， 
闲愁极。 
怕流莺乳燕， 
得知消息。 
尺素如今何处也？ 
彩云依旧无踪迹。 
慢教人、羞去上层楼， 
平芜碧。 
笳鼓归来， 
举鞭问、何如诸葛。 
人道是、匆匆五月， 
渡泸深入。 
白羽风生貔虎噪， 
青溪路断猩鼯泣。 
早红尘、一骑落平冈， 
捷书急。 
三万卷， 
龙韬客。 
浑未得， 
文章力。 
把诗书马上， 
笑驱锋镝。 
金印明年如斗大， 
貂蝉却自兜鍪出。 
待刻公、勋业到□云， 
浯溪石。 
倦客新丰， 
貂裘敝、征尘满目。 
弹短铗、青蛇三尺， 
浩歌谁续。 
不念英雄江左老， 
用之可以尊中国。 
叹诗书、万卷致君人， 
番沈陆。 
休感叹， 
年华促。 
人易老， 
欢难足。 
有玉人怜我， 
为簪黄菊。 
且置请缨封万户， 
竟须卖剑酬黄犊。 
叹当年、寂寞贾长沙， 
伤时哭。 
可恨东君， 
把春去春来无迹。 
便过眼、等闲输了， 
三分之一。 
昼永暖翻红杏雨， 
风晴扶起垂杨力。 
更天涯、芳草最关情， 
烘残日。 
湘浦岸， 
南塘驿。 
恨不尽， 
愁如积。 
算年年孤负， 
对他寒食。 
便恁归来能几许， 
风流已自非畴昔。 
凭画栏、一线数飞鸿， 
沈空碧。 
快上西楼， 
怕天放、浮云遮月。 
但唤取、玉纤横笛， 
一声吹裂。 
谁做冰壶浮世界， 
最怜玉斧修时节。 
问常娥、孤冷有愁无， 
应华发。 
云液满， 
琼杯滑。 
长袖起， 
清歌咽。 
叹十常八九， 
欲磨还缺。 
若得长圆如此夜， 
人情未必看承别。 
把从前、离恨总成欢， 
归时说。 
老子当年， 
饱经惯、花期酒约。 
行乐处， 
轻裘缓带， 
绣鞍金络。 
明月楼台箫鼓夜， 
梨花院落秋千索。 
共何人、对饮五三锺， 
颜如玉。 
嗟往事， 
空萧索。 
怀新恨， 
又飘泊。 
但年来何待， 
许多幽独。 
海水连天凝望远， 
山风吹雨征衫薄。 
向此际、羸马独駸駸， 
情怀恶。 
两峡崭岩， 
问谁占、清风旧筑。 
更满眼、云来鸟去， 
涧红山绿。 
世上无人供笑傲， 
门前有客休迎肃。 
怕凄凉、无物伴君时， 
多栽竹。 
风采妙， 
凝冰玉。 
诗句好， 
馀膏馥。 
叹只今人物， 
一夔应足。 
人似秋鸿无定住， 
事如飞弹须园熟。 
笑君侯、陪酒又陪歌， 
阳春曲。 
落日苍茫， 
风</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">点绛唇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">身後功名， 
古来不换生前醉。 
青鞋自喜。 
不踏长安市。 
竹外僧归， 
路指霜锺寺。 
孤鸿起。 
丹青手里。 
剪破松江水。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玉楼春十七首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">风前欲劝春光住， 
春在城南芳草路。 
未随流落水边花， 
且作飘零泥上絮。 
镜中已觉星星误， 
人不负春春自负。 
梦回人远许多愁， 
只在梨花风雨处。 
何人半夜推山去？ 
四面浮云猜是汝。 
常时相对两三峰， 
走遍溪头无觅处。 
西风瞥起云横渡， 
忽见东南天一柱。 
老僧拍手笑相夸， 
且喜青山依旧住。 
江头一带斜阳树。 
总是六朝人住处。 
悠悠兴废不关心， 
惟有沙洲双白鹭。 
仙人矶下多风雨。 
好卸征帆留不住。 
直须抖擞尽尘埃， 
却趁新凉秋水去。 
君如九酝台黏。 
我似茅柴风味短。 
几时秋水美人来， 
长恐扁舟乘兴懒。 
高怀自饮无人劝。 
马有青刍奴白饭。 
向来珠履玉簪人， 
颇觉斗量车载满。 
客来底事逢迎晚。 
竹里鸣禽寻未见。 
日高犹苦圣贤中， 
门外谁酣蛮触战。 
多方为渴寻泉遍。 
何日成阴松种满。 
不辞长向水云来， 
只怕频烦鱼鸟倦。 
狂歌击碎村醪。 
欲舞还怜衫袖短。 
身如溪上钓矶闲， 
心似道旁官堠懒。 
山中有酒提壶劝。 
好语多君堪鮓饭。 
至今有句落人间， 
渭水西风黄叶满。 
琵琶亭畔多芳草。 
时对香炉峰一笑。 
偶然重傍玉溪东， 
不是白头谁觉老。 
普陀大士神通妙。 
影入石头光了了。 
看来持献可无言， 
长似慈悲颜色好。 
青山不会乘云去。 
怕有愚公惊著汝。 
人间踏地出租钱， 
借使移将无著处。 
三星昨夜光移度。 
妙语来题桥上柱。 
黄花不插满头归， 
定倩白云遮且住。 
人间反覆成云雨。 
凫雁江湖来又去。 
十千一斗饮中仙， 
一百八盘天上路。 
旧时枫叶吴江句。 
今日锦囊无著处。 
看封关外水云侯， 
剩按山中诗酒部。 
三三两两谁家女？ 
听取鸣禽枝上语。 
提壶沽酒已多时， 
婆饼焦时须早去。 
醉中忘却来时路， 
借问行人家住处。 
只寻古庙那边行， 
更过溪南乌桕树。 
山行日日妨风雨。 
风雨晴时君不见。 
墙头尘满短辕车， 
门外人行芳草路。 
南城东野应联句。 
好记琅玕题字处。 
也应竹里著行厨， 
已向瓮头防吏部。 
少年才把笙歌。 
夏日非长秋夜短。 
因他老病不相饶， 
把好心情都做懒。 
故人别後书来劝。 
乍可停杯强吃饭。 
云何相遇酒边时， 
却道达人须饮满。 
瘦筇倦作登高去。 
却怕黄花相尔汝。 
岭头拭目望龙安， 
更在云烟遮断处。 
思量落帽人风度。 
休说当年功纪柱。 
谢公直是爱东山， 
毕竟东山留不住。 
往年巃嵸堂前路。 
路上人夸通判雨。 
去年拄杖过瓢泉， 
县吏垂头民笑语。 
学窥圣处文章古。 
清到穷时风味苦。 
尊前老泪不成行， 
明日送君天上去。 
无心云自来还去。 
元共青山相尔汝。 
霎时迎雨障崔嵬， 
雨过却寻归路处。 
侵天翠竹何曾度。 
遥见屹然星砥柱。 
今朝不管乱云深， 
来伴仙翁山下住。 
悠悠莫向文山去。 
要把襟裾牛马汝。 
遥知书带草边行， 
正在雀罗门里住。 
平生插架昌黎句。 
不似拾柴东野苦。 
侵天且拟凤凰巢， 
扫地从他鸖鹆舞。 
有无一理谁差别。 
乐令区区浑未达。 
事言无处未尝无， 
试把所无凭理说。 
伯夷饥采西山蕨。 
何异捣齑餐杵铁。 
仲尼去卫又之陈， 
此是乘车入鼠穴。 
以上辛弃疾作品《玉楼春》共17首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玉蝴蝶</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">古道行人来去， 
香红满树， 
风雨残花。 
望断青山， 
高处都被云遮。 
客重来、风流觞咏， 
春已去、光景桑麻。 
苦无多。 
一条垂柳， 
两个啼鸦。 
人家。 
疏疏翠竹， 
阴阴绿树， 
浅浅寒沙。 
醉兀篮舆， 
夜来豪饮太狂些。 
到如今、都齐醒却， 
只依旧、无奈愁何。 
试听呵。 
寒食近也， 
且住为佳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">王孙信·寻芳草</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">有得许多泪。 
又闲却、许多鸳被。 
枕头儿、放处都不是。 
旧家时、怎生睡。 
更也没书来， 
那堪被、雁儿调戏。 
道无书、却有书中意。 
排几个、人人字。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑞鹤仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">雁霜寒透幕。 
正护月云轻， 
嫩冰犹薄。 
溪奁照梳掠。 
想含香弄粉， 
艳妆难学。 
玉肌瘦弱。 
更重重、龙绡衬著。 
倚东风， 
一笑嫣然， 
转盼万花羞落。 
寂寞。 
家山何在， 
雪後园林， 
水边楼阁。 
瑶池旧约。 
鳞鸿更杖谁托。 
粉蝶儿只解， 
寻桃觅柳， 
开遍南枝未觉。 
但伤心， 
冷落黄昏， 
数声画角。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑞鹧鸪</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">胶胶扰扰几时休。 
一出山来不自由。 
秋水观中山月夜， 
停云堂下菊花秋。 
随缘道理应须会， 
过分功名莫强求。 
先自一身愁不了， 
那堪愁上更添愁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">生查子十二首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">百花头上开， 
冰雪寒中见。 
霜月定相知， 
先识春风面。 
主人情意深， 
不管江妃怨。 
折我最繁枝， 
还许冰壶荐。 
高人千丈崖， 
千古储冰雪。 
六月火云时， 
一见森毛发。 
俗人如盗泉， 
照眼多昏浊。 
高处挂吾瓢， 
不饮吾宁渴。 
漫天春雪来， 
才抵梅花半。 
最爱雪边人， 
楚些裁成乱。 
雪儿偏解饮， 
只要金杯满。 
谁道雪天寒？ 
翠袖阑干暖。 
梅子褪花时， 
直与黄梅接。 
烟雨几曾开， 
一春江里活。 
富贵使人忙， 
也有闲时节。 
莫作路旁花， 
长教人看杀。 
青山非不佳， 
未解留侬住。 
赤脚踏沧浪， 
为爱清溪故。 
朝来山鸟啼， 
劝上山高处。 
我意不关渠， 
自要寻兰去。 
青山招不来， 
偃蹇谁怜汝。 
岁晚太寒生， 
唤我溪边住。 
山头明月来， 
本在高高处。 
夜夜入清溪， 
听读离骚去。 
去年燕子来， 
帘幕深深处。 
香径得泥归， 
都把琴书污。 
今年燕子来， 
谁听呢喃语？ 
不见卷帘人， 
一阵黄昏雨。 
谁倾沧海珠， 
簸弄千明月。 
唤取酒边来， 
软语裁春雪。 
人间无凤凰， 
空费穿云笛。 
醉倒却归来， 
松菊陶潜宅。 
溪边照影行， 
天在清溪底。 
天上有行云， 
人在行云里。 
高歌谁和余？ 
空谷清音起。 
非鬼亦非仙， 
一曲桃花水。 
一天霜月明， 
几处砧声起。 
客梦已难成， 
秋色无边际。 
旦夕是重阳， 
菊有黄花蕊。 
只怕又登高， 
未饮心先醉。 
悠悠万世功， 
矻矻当年苦。 
鱼自入深渊， 
人自居平土。 
红日又西沉， 
白浪长东去。 
不是望金山， 
我自思量禹。 
昨宵醉里行， 
山吐三更月。 
不见可怜人， 
一夜头如雪。 
今宵醉里归， 
明月关山笛。 
收拾锦囊诗， 
要寄扬雄宅。 
以上辛弃疾作品《生查子》共12首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">眼儿媚</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">烟花丛里不宜他。 
绝似好人家。 
淡妆娇面， 
轻注朱唇， 
一朵梅花。 
相逢比著年时节， 
顾意又争些。 
来朝去也， 
莫因别个， 
忘了人咱。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">破阵子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">掷地刘郎玉斗， 
挂帆西子扁舟。 
千古风流今在此， 
万里功名莫放休。 
君王三百州。 
燕雀岂知鸿鹄， 
貂蝉元出兜鍪。 
却笑泸溪如斗大， 
肯把牛刀试手不。 
寿君双玉瓯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">破阵子·为陈同甫赋壮词以寄</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">醉里挑灯看剑， 
梦回吹角连营。 
八百里分麾下炙， 
五十弦翻塞外声。 
沙场秋点兵。 
马作的卢飞快， 
弓如霹雳弦惊。 
了却君王天下事， 
赢得生前身后名。 
可怜白发生！</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">祝英台近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">宝钗分， 
桃叶渡， 
　烟柳暗南浦。 
　怕上层楼， 
十日九风雨。 
　断肠片片飞红， 
都无人管， 
倩谁唤流莺声住？ 
　鬓边觑， 
　试把花卜心期， 
才簪又重数。 
　罗帐灯昏， 
呜咽梦中语：　是他春带愁来， 
春归何处？ 
　却不解将愁归去？ 
　</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">粉蝶儿</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">昨日春如十三女儿学绣， 
一枝枝、不教花瘦。 
甚无情， 
便下得、雨僝风僽。 
向园林、铺作地衣红绉。 
而今春似轻薄荡子难久。 
记前时、送春归后。 
把春波都酿作、一江醇酎。 
约清愁、杨柳岸边相候。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">糖多令·唐多令</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">淑景斗清明。 
和风拂面轻。 
小杯盘、同集郊坰。 
著个簥儿不肯上， 
须索要、大家行。 
行步渐轻盈。 
行行笑语频。 
凤鞋儿、微褪些根。 
忽地倚人陪笑道， 
真个是、脚儿疼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">绿头鸭·多丽</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">叹飘零。 
离多会少堪惊。 
又争如、天人有信， 
不同浮世难凭。 
占秋初、桂花散采， 
向夜久、银汉无声。 
凤驾催云， 
红帷卷月， 
泠泠一水会双星。 
素杼冷， 
临风休织， 
深诉隔年诚。 
飞光浅， 
青童语款， 
丹鹊桥平。 
看人间、争求新巧， 
纷纷女伴欢迎。 
避灯时、彩丝未整， 
拜月处、蛛网先成。 
谁念监州， 
萧条官舍， 
烛摇秋扇坐中庭。 
笑此夕、金钗无据， 
遗恨满蓬瀛。 
欹高枕， 
梧桐听雨， 
如是天明。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">苏武慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">帐暖金丝， 
杯乾云液， 
战退夜□飂。 
障泥系马， 
扫路迎宾， 
先借落花春色。 
歌竹传觞， 
探梅得句， 
人在玉楼琼室。 
唤吴姬学舞， 
风流轻转， 
弄娇无力。 
尘世换、老尽青山， 
铺成明月， 
瑞物已深三尺。 
丰登意绪， 
婉娩光阴， 
都作暮寒堆积。 
回首驱羊旧节， 
入蔡奇兵， 
等闲陈迹。 
总无如现在， 
尊前一笑， 
坐中赢得。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">菩萨蛮·书江西造口壁</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">郁孤台下清江水， 
中间多少行人泪。 
西北望长安， 
可怜无数山。 
青山遮不住， 
毕竟东流去。 
江晚正愁余， 
山深闻鹧鸪。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">菩萨蛮·淡黄弓样鞋儿小</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">淡黄弓样鞋儿小。 
腰肢只怕风吹倒。 
蓦地管弦催。 
一团红雪飞。 
曲终娇欲诉。 
定忆梨园谱。 
指日按新声。 
主人朝玉京。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">菩萨蛮二二首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">葛巾自向沧浪濯。 
朝来漉酒那堪著。 
高树莫鸣蝉。 
晚凉秋水眠。 
竹床能几尺。 
上有华胥国。 
山上咽飞泉。 
梦中琴断弦。 
功名饱听儿童说。 
看公两眼明如月。 
万里勒燕然。 
老人书一编。 
玉阶方寸地。 
好趁风云会。 
他日赤松游。 
依然万户侯。 
红牙签上群仙格。 
翠罗盖底倾城色。 
和雨泪阑干。 
沈香亭北看。 
东风休放去。 
怕有流莺诉。 
试问赏花人。 
晓妆匀未匀。 
画楼影蘸清溪水。 
歌声响彻行云里。 
帘幕燕双双。 
绿杨低映窗。 
曲中特地误。 
要试周郎顾。 
醉里客魂消。 
春风大小乔。 
稼轩日向儿童说。 
带湖买得新风月。 
头白早归来。 
种花花已开。 
功名浑是错。 
更莫思量着。 
见说小楼东。 
好山千万重。 
江摇病眼昏如雾。 
送愁直到津头路。 
归念乐天诗。 
人生足别离。 
云屏深夜语。 
梦到君知否。 
玉箸莫偷垂。 
断肠天不知。 
锦书谁寄相思语。 
天边数遍飞鸿数。 
一夜梦千回。 
梅花入梦来。 
涨痕纷树发。 
霜落沙洲白。 
心事莫惊鸥。 
人间千万愁。 
旌旗依旧长亭路。 
尊前试点莺花数。 
何处捧心颦。 
人间别样春。 
功名君自许。 
少日闻鸡舞。 
诗句到梅花。 
春风十万家。 
君家玉雪花如屋。 
未应山下成三宿。 
啼鸟几曾催。 
西风犹未来。 
山房连石径。 
云卧衣裳冷。 
倩得李延年。 
清歌送上天。 
看灯元是菩提叶。 
依然会说菩提法。 
法似一灯明。 
须叟千万灯。 
灯边花更满。 
谁把空花散。 
说与病维摩。 
而今天女歌。 
青山欲共高人语， 
联翩万马来无数。 
烟雨却低回， 
望来终不来。 
人言头上发， 
总向愁中白。 
拍手笑沙鸥， 
一身都是愁。 
人间岁月堂堂去。 
劝君快上青云路。 
圣处一灯传。 
工夫萤雪边。 
曲生风味恶。 
辜负西窗约。 
沙岸片帆开。 
寄书无雁来。 
阮琴斜挂香罗绶。 
玉纤初试琵琶手。 
桐叶雨声乾。 
真珠落玉盘。 
朱弦调未惯。 
笑倩春风伴。 
莫作别离声。 
且听双凤鸣。 
送君直上金銮殿。 
情知不久须相见。 
一日甚三秋。 
愁来不自由。 
九重天一笑。 
定是留中了。 
白发少经过。 
此时愁奈何。 
万金不换囊中术。 
上医元自能医国。 
软语到更阑。 
绨袍范叔寒。 
江头杨柳路。 
马踏春风去。 
快趁两三杯。 
河豚欲上来。 
无情最是江头柳。 
长条折尽还依旧。 
木叶下平湖。 
雁来书有无。 
雁无书尚可。 
妙语凭谁和。 
风雨断肠时。 
小山生桂枝。 
西风都是行人恨。 
马头渐喜归期近。 
试上小红楼。 
飞鸿字字愁。 
阑干闲倚处。 
一带山无数。 
不似远山横。 
秋波相共明。 
香浮乳酪玻璃碗。 
年年醉里尝新惯。 
何物比春风。 
歌唇一点红。 
江湖清梦断。 
翠笼明光殿。 
万颗写轻匀。 
低头愧野人。 
游人占却岩中屋。 
白云只向檐头宿。 
谁解探玲珑。 
青山十里空。 
松篁通一径。 
噤嘇山花冷。 
今古几千年。 
西乡小有天。 
与君欲赴西楼约。 
西楼风急征衫薄。 
且莫上兰舟。 
怕人青泪流。 
临风横玉管。 
声散江天满。 
一夜旅中愁。 
蛩吟不忍休。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蓦山溪</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">饭蔬饮水， 
客莫嘲吾拙。 
高处看浮云， 
一丘壑、中间甚乐。 
功名妙手， 
壮也不如人， 
今老矣， 
尚何堪， 
堪钓前溪月。 
病来止酒， 
辜负鸬鹚杓。 
岁晚念平生， 
待都与、邻翁细说。 
人间万事， 
先觉者贤乎， 
深雪里， 
一枝开， 
春事梅先觉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">虞美人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">夜深困倚屏风後。 
试请毛延寿。 
宝钗小立白翻香。 
旋唱新词犹误、笑持觞。 
四更山月寒侵席。 
歌舞催时日。 
问他何处最情浓。 
却道小梅摇落、不禁风。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">虞美人·一杯莫落吾人后</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">一杯莫落吾人后。 
富贵功名寿。 
胸中书传有馀香。 
看写兰亭小字、记流觞。 
问谁分我渔樵席。 
江海消闲日。 
看君天上拜恩浓。 
却恐画楼无处、著东风。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蝶恋花十二首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">点检笙歌多酿酒。 
蝴蝶西园， 
暖日明花柳。 
醉倒东风眠永昼。 
觉来小院重携手。 
可惜春残风雨又。 
收拾情怀， 
长把诗﹀︽。 
杨柳见人离别後。 
腰肢近日和他瘦。 
何物能令公怒喜。 
山要人来， 
人要山无意。 
恰似哀筝弦下齿。 
千情万意无时已。 
自要溪堂韩作记。 
今代机云， 
好语花难比。 
老眼狂花空处起。 
银钩未见心先醉。 
九畹芳菲兰佩好。 
空谷无人， 
自怨蛾眉巧。 
宝瑟泠泠千古调。 
朱丝弦断知音少。 
冉冉年华吾自老。 
水满汀洲， 
何处寻芳草。 
唤起湘累歌未了。 
石龙舞罢松风晓。 
老去怕寻年少伴。 
画栋珠帘， 
风月无人管。 
公子看花朱碧乱。 
新词搅断香思怨。 
凉夜愁肠千百转。 
一雁西风， 
锦字何时遣。 
毕竟啼乌才思短。 
唤回晓梦天涯远。 
泪眼送君倾似雨。 
不折垂杨， 
只倩愁随去。 
有底风光留不住。 
烟波万顷春江橹。 
老马临流痴不渡。 
应惜障泥， 
忘了寻春路。 
身在稼轩安稳处。 
书来不用多行数。 
莫向城头听漏点。 
说与行人， 
默默情千万。 
总是离愁无近远。 
人间儿女空恩怨。 
锦绣心胸冰雪面。 
旧日诗名， 
曾道空梁燕。 
倾盖未偿平日愿。 
一杯早唱阳关劝。 
衰草残阳三万顷。 
不算飘零， 
天外孤鸿影。 
几许凄凉须痛饮， 
行人自向江头醒。 
会少离多看两鬓。 
万缕千丝， 
何况新来病。 
不是离愁难整顿， 
被他引惹其他恨！ 
谁向椒盘簪彩胜。 
整整韶华， 
争上春风鬓。 
往日不堪重记省。 
为花长把新春恨。 
春未来时先借问。 
晚恨开迟， 
早又飘零近。 
今岁花期消息定。 
只愁风雨无凭准。 
洗尽机心随法喜。 
看取尊前， 
秋思如春意。 
谁与先生宽发齿。 
醉时惟有歌而已。 
岁月何须溪上记。 
千古黄花， 
自有渊明比。 
高卧石龙呼不起。 
微风不动天如醉。 
小小华年才月半。 
罗幕春风， 
幸自无人见。 
刚道羞郎低粉面。 
傍人瞥见回娇盼。 
昨夜西池陪女伴。 
柳困花慵， 
见说归来晚。 
劝客持觞浑未惯。 
未歌先觉花枝颤。 
燕语莺啼人乍远。 
却恨西园， 
依旧莺和燕。 
笑语十分愁一半。 
翠围特地春光暖。 
只道书来无过雁。 
不道柔肠， 
近日无肠断。 
柄玉莫摇湘泪点。 
怕君唤作秋风扇。 
意态憨生元自好。 
学画鸦儿， 
旧日偏他巧。 
蜂蝶不禁花引调。 
西园人去春风少。 
春已无情秋又老。 
谁管闲愁， 
千里青青草。 
今夜倩簪黄菊了。 
断肠明月霜天晓。 
以上辛弃疾作品《蝶恋花》共12首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">行香子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">少日尝闻。 
富不如贫。 
贵不如、贱者长存。 
由来至乐， 
总属闲人。 
且饮瓢泉， 
弄秋水， 
看停云。 
岁晚情亲。 
老语弥真。 
记前时、劝我殷勤。 
都休殢酒， 
也莫论文。 
把相牛经， 
种鱼法， 
教儿孙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西江月·夜行黄沙道中</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">明月别枝惊鹊， 
清风半夜鸣蝉。 
稻花香里说丰年， 
听取蛙声一片。 
七八个星天外， 
两三点雨山前。 
旧时茅店社林边， 
路转溪桥忽见。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西江月十七首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">八万四千偈后， 
更谁妙语披襟。 
纫兰结佩有同心。 
唤取诗翁来饮。 
镂玉栽冰著句， 
高山流水知音。 
胸中不受一尘侵。 
却怕灵均独醒。 
粉面都成醉梦， 
霜髯能几春秋。 
来时诵我伴牢愁。 
一见尊前似旧。 
诗在阴何侧畔， 
字居罗赵前头。 
锦囊来往几时休。 
已遣蛾眉等候。 
风月亭危致爽， 
管弦声脆休催。 
主人只是旧时怀。 
锦瑟旁边须醉。 
玉殿何须侬去， 
沙堤只要公来。 
看看红药又翻阶。 
趁取西湖春会。 
宫粉厌涂娇额， 
浓妆要压秋花。 
西真人醉忆仙家。 
飞珮丹霞羽化。 
十里芬芳未足， 
一亭风露先加。 
杏腮桃脸费铅华。 
终惯秋蟾影下。 
画栋新垂帘幕， 
华灯未放笙歌。 
一杯潋滟泛金波。 
先向太夫人贺。 
富贵吾应自有， 
功名不用渠多。 
只将绿鬓抵羲娥。 
金印须教斗大。 
金粟如来出世， 
蕊宫仙子乘风。 
清香一袖意无穷。 
洗尽尘缘千种。 
长为西风作主， 
更居明月光中。 
十分秋意与玲珑。 
拼却今宵无梦。 
千丈悬崖削翠， 
一川落日熔金。 
白鸥来往本无心。 
选甚风波一任。 
别浦鱼肥堪脍， 
前村酒美重斟。 
千年往事已沈沈。 
闲管兴亡则甚。 
且对东君痛饮， 
莫教华发空催。 
琼瑰千字已盈怀。 
消得津头一醉。 
休唱阳关别去， 
只今凰诏归来。 
五云两两望三台。 
已觉精神聚会。 
人道偏宜歌舞， 
天教只入丹青。 
喧天画鼓要他听。 
把著花枝不应。 
何处娇魂瘦影， 
向来软语柔情。 
有时醉里唤卿卿。 
却被傍人笑问。 
剩欲读书已懒， 
只因多病长闲。 
听风听雨小窗眠。 
过了春光太半。 
往事如寻去鸟， 
清愁难解连环。 
流莺不肯入西园。 
唤起画梁飞燕。 
贪数明朝重九。 
不知过了中秋。 
人生有得许多愁。 
惟有黄花如旧。 
万象亭中殢酒。 
九江阁上扶头。 
城鸦唤我醉归休。 
细雨斜风时候。 
堂上谋臣帷幄， 
边头猛将干戈。 
天时地利与人和。 
燕可伐与曰可。 
此日楼台鼎鼐， 
他时剑履山河。 
都人齐和大风歌。 
管领群臣来贺。 
万事云烟忽过， 
百年蒲柳先衰。 
而今何事最相宜？ 
宜醉宜游宜睡。 
早趁催科了纳， 
更量出入收支。 
乃翁依旧管些儿， 
管竹管山管水。 
秀骨青松不老， 
新词玉佩相磨。 
灵槎准拟泛银河。 
剩摘天星几个。 
奠枕楼东风月， 
驻春亭上笙歌。 
留君一醉意如何。 
金印明年斗大。 
一柱中擎远碧， 
两峰旁依高寒。 
横陈削就短长山。 
莫把一分增减。 
我望云烟目断， 
人言风景天悭。 
被公诗笔尽追还。 
更上层楼一览。 
醉里且贪欢笑， 
要愁那得功夫。 
近来始觉古人书， 
信着全无是处。 
昨夜松边醉倒， 
问松我醉如何？ 
只疑松动要来扶， 
以手推松曰去！ 
以上辛弃疾作品《西江月》共17首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西河</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">西江水。 
道是西风人泪。 
无情却解送行人， 
月明千里。 
从今日日倚高楼， 
伤心烟树如荠。 
会君难， 
别君易。 
草草不如人意。 
十年著破绣衣茸， 
种成桃李。 
问君可是厌承明， 
东方鼓吹千骑。 
对梅花、更消一醉。 
有明年、调鼎风味。 
老病自怜憔悴。 
过吾庐、定有幽人相问， 
岁晚渊明归来未。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谒金门</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">山共水。 
美满一千馀里。 
不避晓行并早起。 
此情都为你。 
不怕与人尤殢。 
只怕被人调戏。 
因甚无个阿鹊地。 
没工夫说里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贺新郎·甚矣吾衰矣</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">甚矣吾衰矣。 
怅平生、交游零落， 
只今馀几！ 
白发空垂三千丈， 
一笑人间万事。 
问何物、能令公喜？ 
我见青山多妩媚， 
料青山见我应如是。 
情与貌， 
略相似。 
一尊搔首东窗里。 
想渊明停云诗就， 
此时风味。 
江左沉酣求名者， 
岂识浊醪妙理。 
回首叫、云飞风起。 
不恨古人吾不见， 
恨古人不见吾狂耳。 
知我者， 
二三子。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贺新郎二六首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">把酒长亭说。 
看渊明、风流酷似， 
卧龙诸葛。 
何处飞来林间鹊， 
蹙踏松梢微雪。 
要破帽、多添华发。 
剩水残山无态度， 
被疏梅、料理成风月。 
两三雁， 
也萧瑟。 
佳人重约还轻别。 
怅清江、天寒不渡， 
水深冰合。 
路断车轮生四角， 
此地行人销骨。 
问谁使、君来愁绝。 
铸就而今相思错， 
料当初、费尽人间铁。 
长夜笛， 
莫吹裂。 
碧海成桑野。 
笑人间， 
江翻平陆， 
水云高下。 
自是三山颜色好， 
更著雨婚烟嫁。 
料未必、龙眠能画。 
拟向诗人求幼妇， 
倩诸君、妙手皆谈马。 
须进酒， 
为陶写。 
回头鸥鹭瓢泉社。 
莫吟诗、莫抛尊酒， 
是吾盟也。 
千骑而今遮白发， 
忘却沧浪亭榭。 
但记得、灞陵呵夜。 
我辈从来文字饮， 
怕壮怀、激烈须歌者。 
蝉噪也， 
绿阴夏。 
陈同父自东阳来过余， 
留十日， 
与之同游鹅湖， 
且会朱晦庵于紫溪， 
不至， 
飘然东归。 
既别之明日， 
余意中殊恋恋， 
复欲追路。 
至鹭鹚林， 
则雪深泥滑， 
不得前矣。 
独饮方村， 
怅然久之， 
颇恨挽留之不遂。 
夜半， 
投宿吴氏泉湖四望楼， 
闻邻笛悲甚， 
为赋贺新郎以见意。 
又五日， 
同父书来索词。 
心所同然者如此， 
可发千里一笑。 
把酒长亭说。 
看渊明、风流酷似， 
卧龙诸葛。 
何处飞来林间鹊？ 
蹙踏松梢残雪。 
要破帽、多添华发。 
剩水残山无态度， 
被疏梅、料理成风月。 
两三雁， 
也萧瑟。 
佳人重约还轻别。 
怅清江、天寒不渡， 
水深冰合。 
路断车轮生四角， 
此地行人销骨。 
问谁使、君来愁绝？ 
铸就而今相思错， 
料当初、费尽人间铁。 
长夜笛， 
莫吹裂！ 
翠浪吞平野。 
挽天河、谁来照影， 
卧龙山下。 
烟雨偏宜晴更好， 
约略西施未嫁。 
待细把、江山图画。 
千顷光中堆滟澦， 
似扁舟、欲下瞿塘马。 
中有句， 
浩难写。 
诗人例入西湖社。 
记风流、重来手种， 
绿阴成也。 
陌上游人夸故国， 
十里水晶台榭。 
更夏道、横空清夜。 
粉黛中□歌妙曲， 
问当年、鱼鸟无存者。 
堂上燕， 
又长夏。 
凤尾龙香拨， 
自开元《霓裳》曲罢， 
几番风月？ 
最苦浔阳江头客， 
画舸亭亭待发。 
记出塞、黄云堆雪。 
马上离愁三万里， 
望昭阳、宫殿孤鸿没， 
弦解语， 
恨难说。 
辽阳驿使音尘绝， 
琐窗寒、轻栊慢捻， 
泪珠盈睫。 
推手含情还却手， 
一抹《梁州》哀彻。 
千古事、云飞烟灭。 
贺老定场无消息， 
想沉香亭北繁华歇。 
弹到此， 
为呜咽。 
高阁临江渚。 
访层城、空馀旧迹， 
黯然怀古。 
画栋珠帘当日事， 
不见朝云暮雨。 
但遗意、西山南浦。 
天宇修眉浮新绿， 
映悠悠、潭影长如故。 
空有恨， 
奈何许。 
王郎健笔夸翘楚。 
到如今、落霞孤鹜， 
竞传佳句。 
物换星移知几度， 
梦想珠歌翠舞。 
为徙倚、阑干凝伫。 
目断平芜苍波晚， 
快江风、一瞬澄襟暑。 
谁共饮， 
有诗侣。 
老大那堪说！ 
似而今、元龙臭味， 
孟公瓜葛。 
我病君来高歌饮， 
惊散楼头飞雪。 
笑富贵、千钧如发。 
硬语盘空谁来听？ 
记当时、只有西窗月。 
重进酒， 
换鸣瑟。 
事无两样人心别。 
问渠侬：神州毕竟， 
几番离合？ 
汗血盐车无人顾， 
千里空收骏骨。 
正目断、关河路绝。 
我最怜君中宵舞， 
道男儿、到死心如铁！ 
看试手， 
补天裂。 
柳暗清波路。 
送春归、猛风暴雨， 
一番新绿。 
千里潇湘葡萄涨， 
人解扁舟欲去。 
又樯燕、留人相语。 
艇子飞来生尘步， 
唾花寒、唱我新番句。 
波似箭， 
催鸣橹。 
黄陵祠下山无数。 
听湘娥、泠泠曲罢， 
为谁情苦。 
行到东吴春已暮， 
正江阔、潮平稳渡。 
望金雀、觚棱翔舞。 
前度刘郎今重到， 
问玄都、千树花存否。 
愁为倩， 
么弦诉。 
路入门前柳。 
到君家、悠然细说， 
渊明重九。 
岁晚凄其无诸葛， 
惟有黄花入手。 
更西风、东篱依旧。 
斗顿南山高如许， 
是先生、拄杖归来後。 
山不记， 
何年有。 
是中不减康庐秀。 
倩西风、为君唤起， 
翁能来否。 
鸟倦飞还平林去， 
云肯无心出岫。 
剩准备、新诗几首。 
欲辨忘言当年意， 
慨遥遥、我去羲农久。 
天下事， 
可无酒。 
绿树听鹈□（ＪＵＥ２， 
“决”右半加“鸟”）。 
更那堪、鹧鸪声住， 
杜鹃声切！ 
啼到春归无寻处， 
苦恨芳菲都歇。 
算未抵、人间离别。 
马上琵琶关塞黑， 
更长门、翠辇辞金阙。 
看燕燕， 
送归妾。 
将军百战声名裂。 
向河梁、回头万里， 
故人长绝。 
易水萧萧西风冷， 
满座衣冠似雪。 
正壮士、悲歌未彻。 
啼鸟还知如许恨， 
料不啼清泪长啼血。 
谁共我， 
醉明月？ 
觅句如东野。 
想钱塘、风流处士， 
水仙祠下。 
更隐小孤烟浪里， 
望断彭郎欲嫁。 
是一色、空濛难画。 
谁解胸中吞云梦， 
试呼来、草赋看司马。 
须更把， 
上林写。 
鸡豚旧日渔樵社。 
问先生、带湖春涨， 
几时归也。 
为爱琉璃三万顷， 
正卧水亭烟榭。 
对玉塔、微澜深夜。 
雁鹜如云休报事， 
被诗逢敌手皆勍者。 
春草梦， 
也宜夏。 
鸟倦飞还矣。 
笑渊明、瓶中储粟， 
有无能几。 
莲社高人留翁语， 
我醉宁论许事。 
试沽酒、重斟翁喜。 
一见箫然音韵古， 
想东篱、醉卧参差是。 
千载下， 
竟谁</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">踏歌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">攧厥。 
看精神、压一庞儿劣。 
更言语、一似春莺滑。 
一团儿、美满香和雪。 
去也。 
把春衫、换却同心结。 
向人道、不怕轻离别。 
问昨宵、因甚歌声咽。 
秋被梦， 
春闺月。 
旧家事、却对何人说。 
告弟弟莫趁蜂和蝶。 
有春归花落时节。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">踏莎行</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">萱草齐阶， 
芭蕉弄叶。 
乱红点点团香蝶。 
过墙一阵海棠风， 
隔帘几处梨花雪。 
愁满芳心， 
酒潮红颊。 
年年此际伤离别。 
不妨横管小楼中， 
夜阑吹断千山月。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送剑与傅岩叟</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">莫邪三尺照人寒， 
试与挑灯仔细看。 
且挂空斋作琴伴， 
未须携去斩楼兰。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酒泉子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">流水无情， 
潮到空城头尽白， 
离歌一曲怨残阳。 
断人肠。 
东风官柳舞雕墙。 
三十六宫花溅泪， 
春声何处说兴亡。 
燕双双。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉太平</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">态浓意远。 
眉颦笑浅。 
薄罗衣窄絮风软。 
鬓云欺翠卷。 
南园花树春光暖。 
红香径里榆钱满。 
欲上秋千又惊懒。 
且归休怕晚。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉翁操</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">长松。 
之风。 
如公。 
肯余从。 
山中。 
人心与吾兮谁问。 
湛湛千里之江。 
上有枫。 
噫， 
送子东。 
望君之门兮九重。 
女无悦己， 
谁适为容。 
不龟手药， 
或一朝兮取封。 
昔与游兮皆童。 
我独穷兮今翁。 
一鱼兮一龙。 
劳心兮忡忡。 
噫， 
命与时逢。 
子取之食兮万锺。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉花阴·黄花谩说年年好</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">黄花谩说年年好， 
也趁秋光老。 
绿鬓不惊秋， 
若斗尊前， 
人好花堪笑。 
蟠桃结子知多少， 
家住三山岛。 
何日跨归鸾， 
沧海飞尘， 
人世因缘了。 
 </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">采桑子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">此生自断天休问， 
独倚危楼。 
独倚危楼， 
不信人间别有愁。 
君来正是眠时节， 
君且归休。 
君且归休， 
说与西风一任秋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">金菊对芙蓉</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">远水生光， 
遥山耸翠， 
霁烟深锁梧桐。 
正零瀼玉露， 
淡荡金风。 
东篱菊有黄花吐， 
对映水、几簇芙蓉。 
重阳佳致， 
可堪此景， 
酒酽花浓。 
追念景物无穷。 
叹少年胸襟， 
忒煞英雄。 
把黄英红萼， 
甚物堪同。 
除非腰佩黄金印， 
座中拥、红粉娇容。 
此时方称情怀， 
尽拼一饮千锺。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">锦帐春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">春色难留， 
酒杯常浅。 
把旧恨、新愁相间。 
五更风， 
千里梦， 
看飞红几片。 
这般庭院。 
几许风流， 
几般娇懒。 
问相见、何如不见。 
燕飞忙， 
莺语乱。 
恨重帘不卷。 
翠屏平远。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">阮郎归</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">山前灯火欲黄昏， 
山头来去云。 
鹧鸪声里数家村， 
潇湘逢故人。 
挥羽扇， 
整纶巾， 
少年鞍马尘。 
如今憔悴赋招魂， 
儒冠多误身！</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雨中花慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">马上三年， 
醉帽吟鞭， 
锦囊诗卷长留。 
怅溪山旧管， 
风月新收。 
明便关河杳杳， 
去应日月悠悠。 
笑千篇索价， 
未抵蒲萄， 
五斗凉州。 
停云老子， 
有酒盈尊， 
琴书端可消忧。 
浑未办、倾身一饱， 
淅米矛头。 
心似伤弓塞雁， 
身如喘月吴牛。 
晚天凉也， 
月明谁伴， 
吹笛南楼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">霜天晓角</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">雪堂迁客。 
不得文章力。 
赋写曹刘兴废， 
千古事、泯陈迹。 
望中矶岸赤。 
直下江涛白。 
半夜一声长啸， 
悲天地、为予窄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">露天晓角</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">吴头楚尾， 
一棹人千里。 
休说旧愁新恨， 
长亭树、今如此！ 
宦游吾倦矣， 
玉人留我醉。 
明日万花寒食， 
得且住、为佳耳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">青玉案·元夕</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾, 元宵</p>
                                <pre class="card-text">东风夜放花千树， 
更吹落， 
星如雨。 
宝马雕车香满路。 
凤箫声动， 
玉壶光转， 
一夜鱼龙舞。 
蛾儿雪柳黄金缕， 
笑语盈盈暗香去。 
众里寻他千百度， 
蓦然回首， 
那人却在， 
灯火阑珊处。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹊桥仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">轿儿排了， 
担儿装了， 
杜宇一声催起。 
从今一步一回头， 
怎睚得、一千馀里。 
旧时行处， 
旧时歌处， 
空有燕泥香坠。 
莫嫌白发不思量， 
也须有、思量去里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹊桥仙·山行书所见</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">松冈避暑， 
茅檐避雨， 
闲去闲来几度？ 
醉扶孤石看飞泉， 
又却是、前回醒处。 
东家娶妇， 
西家归女， 
灯火门前笑语。 
酿成千顷稻花香， 
夜夜费、一天风露。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹧鸪天</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">别恨妆成白发新。 
空教儿女笑阵人。 
醉寻夜雨旗亭酒， 
梦断东风辇路尘。 
骑騄駬， 
籋青云。 
看公冠佩玉阶春。 
忠言句句唐虞际， 
便是人间要路津。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹧鸪天·送人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">唱彻阳关泪未干， 
功名馀事且加餐。 
浮天水送无穷树， 
带雨云埋一半山。 
今古恨， 
几千般， 
只应离合是悲欢。 
江头未是风波恶， 
别有人间行路难！</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹧鸪天·陌上柔桑破嫩芽</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 辛弃疾</p>
                                <pre class="card-text">陌上柔桑破嫩芽， 
东邻蚕种已生些。 
平冈细草鸣黄犊， 
斜日寒林点暮鸦。 
山远近， 
路横斜， 
青旗沽酒有人家。 
城中桃李愁风雨， 
春在溪头荠菜花。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>