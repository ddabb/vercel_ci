<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        张元干
    </title>
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css"><link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
                          <a class="nav-link d-flex align-items-center" href="../html/index.html">
                <img src="../logo.svg" alt="Logo" style="max-width: 24px;max-height: 24px; margin-right:1px;">
                智能台球屋
              </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                张元干
                            </h1>
                            <p class="card-text"><strong>朝代:</strong>
                                宋代
                            </p>
                            <p class="card-text"><strong>生平:</strong>
                                张元干(1091-约1170），也作张元幹，福州人。字仲宗，自号芦川居士、真隐山人。词风豪放，为辛派泀人之先驱。著有《芦川词》、《芦川归来集》。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            上西平·金人捧露盘
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">卧扁舟， 
闻寒雨， 
数佳期。 
又还是、轻误仙姿。 
小楼梦冷， 
觉来应恨我归迟。 
鬓云松处， 
枕檀斜、露泣花枝。 
名利空萦系， 
添憔悴， 
谩孤恓。 
得见了、说与教知。 
偎香倚暖， 
夜炉围定酒温时。 
任他飞雪洒江天， 
莫下层梯。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            临江仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">十日篱边犹袖手， 
天教冷地藏香。 
王孙风味最难忘。 
逃禅留坐客， 
度曲出宫妆。 
判却为花今夜醉， 
大家且泛鹅黄。 
人心休更问炎凉。 
从渠簪发短， 
还我引杯长。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            八声甘州
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">记当年共饮， 
醉画船、摇碧罥花钗。 
问苍颜华发， 
烟蓑雨笠， 
何事重来。 
看尽人情物态， 
冷眼只堪咍。 
赖有西湖在， 
洗我尘埃。 
夜久波光山色， 
间澹妆浓抹， 
冰鉴云开。 
更潮头千丈， 
江海两崔嵬。 
晓凉生、荷香扑面， 
洒天边、风露逼襟怀。 
谁同赏， 
通宵无寐， 
斜月低回。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            兰陵王
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">绮霞散。 
空碧留晴向晚。 
东风里， 
天气困人， 
时节秋千闭深院。 
帘旌翠波颭。 
窗影残红一线。 
春光巧， 
花脸柳腰， 
勾引芳菲闹莺燕。 
闲愁费消遣。 
想娥绿轻晕， 
鸾鉴新怨。 
单衣欲试寒犹浅。 
羞衾凤空展， 
塞鸿难托， 
谁问潜宽旧带眼。 
念人似天远。 
迷恋。 
画堂宴。 
看最乐王孙， 
浓艳争劝。 
兰膏宝篆春宵短。 
拥檀板底唱， 
玉杯重暖。 
众中先醉， 
谩倚栏、早梦见。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            减字木兰花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">客亭小会。 
可惜无欢容易醉。 
归去更阑。 
细雨鸣窗一夜寒。 
昏然独坐。 
举世疏狂谁似我。 
强拨炉烟。 
也道今宵是上元。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            十月桃
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">年华催晚， 
听尊前偏唱， 
冲暖欺寒。 
乐府谁知， 
分付点化金丹。 
中原旧游何在， 
频入梦、老眼空潸。 
撩人冷蕊， 
浑似当时， 
无语低鬟。 
有多情多病文园。 
向雪後寻春， 
醉里凭阑。 
独步群芳， 
此花风度天然。 
罗浮淡妆素质， 
呼翠凤、飞舞斓斑。 
参横月落， 
留恨醒来， 
满地香残。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            千秋岁
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">相门出相， 
和气浓春酿。 
传家冠佩云台上。 
庞眉扶寿杖。 
绿发披仙氅。 
星两两。 
泰阶已应升平象。 
玉砌兰芽长。 
定向东风赏。 
添彩袖， 
褰罗幌。 
丝簧俱妙手， 
珠翠争宫样。 
江海量。 
年年醉里翻新唱。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南乡子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">山寺辋川图。 
霜叶云林锦绣居。 
寿斝浮春珠翠拥， 
欢娱。 
满院流泉绕绮疏。 
道气自肤腴。 
几席轻尘一点无。 
天要耆英修相业， 
清都。 
已有泥书降玉除。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南歌子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">远树留残雪， 
寒江照晚晴。 
分明江上数峰青。 
倚槛旧愁新恨、一时生。 
春意来无际， 
归舟去有程。 
道人元自没心情。 
楚梦只因沈醉、等闲成。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            卜算子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">的皪数枝斜， 
冰雪萦馀态。 
烛外尊前满眼春， 
风味年年在。 
老去惜花深， 
醉里愁多。 
冷蕊孤芳底处愁， 
少个人人戴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            卷珠帘·蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">祥景飞光盈衮绣。 
流庆昆台， 
自是神仙胄。 
谁遣阳和放春透。 
化工重入丹青手。 
云璈锦瑟争为寿。 
玉带金鱼， 
共愿人长久。 
偷取蟠桃荐芳酒。 
更看南极星朝斗。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喜迁莺令·喜迁莺
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">文倚马， 
笔如椽。 
桂殿早登仙。 
旧游册府记当年。 
衮绣合貂蝉。 
庆天申， 
瞻玉座， 
鵷鹭正陪班。 
看君稳步过花砖。 
归院引金莲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喜迁莺慢·喜迁莺
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">雁塔题名， 
宝津朌宴， 
盛事簪绅常说。 
文物昭融， 
圣代搜罗， 
千里争趋丹阙。 
元侯劝驾， 
乡老献书， 
发轫龟前列。 
山川秀， 
圜冠众多， 
无如闽越豪杰。 
姓标红纸， 
帖报泥金， 
喜信归来俱捷。 
骄马芦鞭醉垂， 
蓝绶吹雪。 
芳月素娥情厚， 
桂华一任郎君折。 
须满引， 
南台又是， 
合沙时节。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            夏云峰
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">涌冰轮， 
飞沆瀣， 
霄汉万里云开。 
南极瑞占象纬， 
寿应三台。 
锦肠珠唾， 
锺间气、卓荦天才。 
正暑， 
有祥光照社， 
玉燕投怀。 
新堂深处捧杯， 
乍香泛水芝， 
空翠风回。 
凉送燕歌缓舞， 
醉罥瑶钗。 
长生难老， 
都道是、柏叶仙阶。 
笑傲， 
且山中宰相， 
平地蓬莱。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            夜游宫
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">半吐寒梅未拆。 
双鱼洗、冰澌初结。 
户外明帘风任揭。 
拥红炉， 
洒窗间， 
闻霰雪。 
比去年时节。 
这心事、有人忺说。 
斗帐重熏鸳被叠。 
酒微醺， 
管灯花， 
今夜别。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            天仙子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">楼外轻阴春澹伫。 
数点杏梢寒食雨。 
少年油壁记寻芳， 
梁苑路。 
今何处。 
千树红云空梦去。 
惊见此花须折取。 
明日满城传侍女。 
情知醉里惜花深， 
留春住。 
听莺语。 
一段风流天赋与。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            好事近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">梅润乍晴天， 
帘卷画堂风月。 
珠翠共迷香雾， 
是长年时节。 
瑶池清夜宴群仙， 
鸾笙未吹彻。 
西母醉中微笑， 
看蟠桃初结。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            如梦令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">雨洗青冥风露。 
云外双星初度。 
乞巧夜楼空， 
月妒回廊私语。 
凝伫。 
凝伫。 
不似去年情绪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宝鼎现
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">山庄图画， 
锦囊吟咏， 
胸中丘壑。 
年少日、如虹豪气， 
吐凤词华浑忘却。 
便袖手、向岩前溪畔， 
种满烟梢雾箨。 
想别墅平泉， 
当时草木， 
风流如昨。 
瘦藤闲倚看锄药。 
双芒鞋、雨後常著。 
目送处、飞鸿灭没， 
谁问蓬蒿争燕雀。 
乍霁月、望松云南渡， 
短艇敧沙夜泊。 
正万里清冥， 
千林虚籁， 
从渠缯缴。 
携幼尚有筠丁， 
谁会得、人生行乐。 
岸帻纶巾归去， 
深户相迷翠幕。 
恐未免、上凌烟阁。 
好在秋天鹗。 
念小山丛桂， 
今宵狂客， 
不胜杯勺。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            小重山
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">谁向晴窗伴素馨。 
兰芽初秀发， 
紫檀心。 
国香幽艳最情深。 
歌白雪， 
祗少一张琴。 
新月冷光侵。 
醉时花近眼， 
莫频斟。 
薛涛笺上楚妃吟。 
空凝睇， 
归去梦中寻。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            彩鸾归令
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">珠履争围。 
小立春风趁拍低。 
态闲不管乐催伊。 
整铢衣。 
粉融香润随人劝， 
玉困花娇越样宜。 
凤城灯夜旧家时。 
数他谁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忆秦娥
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">桃花萼。 
雨肥红绽东风恶。 
东风恶。 
长亭无寐， 
短书难托。 
征衫辜负深闺约。 
禁烟时候春罗薄。 
春罗薄。 
多应消瘦， 
可忺梳掠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            念奴娇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">江天雨霁， 
正露荷擎翠， 
风槐摇绿。 
试问秦楼今夜里， 
愁到阑干几曲。 
笑拈黄花， 
重题红叶， 
无奈归期促。 
暮云千里， 
桂花初绽寒玉。 
有谁伴我凄凉， 
除非分付与， 
杯中醽醁。 
水本无情山又远， 
回首烟波云木。 
梦绕西园， 
魂飞南浦， 
自古情难足。 
旧游何处， 
落霞空映孤鹜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            怨王孙·忆王孙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">小院春昼。 
晴窗霞透。 
把雨燕脂， 
倚风翠袖。 
芳意恼乱人多。 
暖金荷。 
多情不分群葩後。 
伤春瘦。 
浅黛眉尖秀。 
红潮醉脸， 
半掩花底重门。 
怨黄昏。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            感皇恩
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">荔子著花繁， 
清微庭院。 
贺厦双飞画梁燕。 
绮罗丛里， 
百和炉烟祝愿。 
愿从今日去， 
身长健。 
檀板竞催， 
榕阴初转。 
舞袖风前翠翘颤。 
明年开府， 
锡宴金锺宣劝。 
寿星朝北斗， 
君王眷。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            明月逐人来
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">花迷珠翠。 
香飘罗绮。 
帘旌外、月华如水。 
暖红影里， 
谁会王孙意。 
最乐升平景致。 
长记宫中五夜， 
春风鼓吹。 
游仙梦、轻寒半醉。 
凤帏未暖， 
归去熏浓被。 
更问阴晴天气。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            春光好
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">寒食近， 
踏青时。 
画堂西。 
可是春来偏倦绣， 
乍生儿。 
香绵轻拂胭脂。 
加文褓、初试班衣。 
诮没功夫存问我， 
且怜伊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            昭君怨
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">春院深深莺语。 
花怨一帘烟雨。 
禁火已销魂。 
更黄昏。 
衾暖麝灯落灺。 
雨过重门深夜。 
枕上百般猜。 
未归来。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望海潮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">苍山烟澹， 
寒溪风定， 
玉簪罗带绸缪。 
轻霭暮飞， 
青冥远净， 
珠星璧月光浮。 
城际踊层楼。 
正翠帘高卷， 
绿琐低钩。 
影落尊罍， 
气和歌管共清游。 
史君冠世风流。 
拥香鬟凭槛， 
雾鬓凝眸。 
银烛暖宵， 
花光照席， 
谯门莫报更筹。 
逸兴醉无休。 
赋探梅芳信， 
翻曲新讴。 
想见疏枝冷蕊， 
春意到沙洲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            朝中措
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">花阴如坐木兰船。 
风露正娟娟。 
翠盖匝庭芳影， 
青蛟平地飞涎。 
春撩狂兴， 
香迷痛饮， 
中圣中贤。 
携取一枝同梦， 
从他五夜如年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            杨柳枝
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">深院今宵枕簟凉。 
烛花光。 
更筹何事促行觞。 
恼刚肠。 
老去一蓑烟雨里， 
钓沧浪。 
看君鸣凤向朝阳。 
且腰黄。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            柳梢青
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">清山浮碧。 
细风丝雨， 
新愁如织。 
慵试春衫， 
不禁宿酒， 
天涯寒食。 
归期莫数芳辰， 
误几度、回廊夜色。 
入户飞花， 
隔帘双燕， 
有谁知得。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            楼上曲
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">清夜灯前花报喜。 
心随社燕凉风起。 
云路修成宝月时。 
东楼怅望君先归。 
沆瀣秋香生玉井。 
画檐深转梧桐影。 
看君西去侍明光。 
杯中丹桂一枝芳。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水调歌头十三首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">今夕定何夕， 
秋垂满东瓯。 
悲凉怀抱， 
何事还倍去年愁。 
万里碧空如洗， 
寒浸十分明月， 
帘卷玉波流。 
非是经年别， 
一岁两中秋。 
坐中庭， 
风露下， 
冷飕飕。 
素娥无语相对， 
尊酒且迟留。 
琴罢不堪幽怨， 
遥想三山影外， 
人倚夜深楼。 
矫首望霄汉， 
云海路悠悠。 
放浪形骸外， 
憔悴山泽癯。 
倒冠落佩， 
此心不待白髭须。 
聊复脱身鵷鹭， 
未暇先寻水竹， 
矫首汉庭疏。 
长夏啖丹荔， 
两纪傲闲居。 
忽风飘， 
连雨打， 
向西湖。 
藕花深处， 
尚能同载曲生无。 
听子谈天舌本， 
浇我书空胸次， 
醉卧踏冰壶。 
毕竟凌烟像， 
何似辋川图。 
举手钓鳌客， 
削迹种瓜侯。 
重来吴会三伏， 
行见五湖秋。 
耳畔风波摇荡， 
身外功名飘忽， 
何路射旄头。 
孤负男儿志， 
怅望故园愁。 
梦中原， 
挥老泪， 
遍南州。 
元龙湖海豪气， 
百尺卧高楼。 
短发霜黏两鬓， 
清夜盆倾一雨， 
喜听瓦鸣沟。 
犹有壮心在， 
付与百川流。 
露下菱歌远， 
萤傍藕花流。 
临溪堂上， 
望中依旧柳边洲。 
晚暑冰肌沾汗， 
新浴香绵扑粉， 
湘簟月华浮。 
长记开朱户， 
不寐待归舟。 
恍重来， 
思往事， 
搅离愁。 
天涯何处， 
未应容易此身休。 
莫问吴霜点鬓， 
细与蛮笺封恨， 
相见转绸缪。 
云雨阳台梦， 
河汉鹊桥秋。 
落景下青嶂， 
高浪卷沧洲。 
平生颇惯， 
江海掀舞木兰舟。 
百二山河空壮。 
底事中原尘涨。 
丧乱几时休。 
泽畔行吟处， 
天地一沙鸥。 
想元龙， 
犹高卧， 
百尺楼。 
林风酹酒， 
堪笑淡话觅封侯。 
老去英雄不见。 
惟与渔樵为伴。 
回首得无忧。 
莫道三伏热， 
便是五湖秋。 
缥缈九仙阁， 
壮观在人间。 
凉飙乍起， 
四围晴黛入阑干。 
已过中秋时候。 
便是菊花重九。 
为寿一尊欢。 
今古登高意， 
玉帐正清闲。 
引三巴， 
连五岭， 
控百蛮。 
元戎小队， 
旧游曾记并龙山。 
闽峤尤宽南顾。 
闻道天边玉露。 
持橐诏新颁。 
且拥笙歌醉， 
廊庙更徐还。 
平日几经过， 
重到更留连。 
黄尘乌帽， 
觉来眼界忽醒然。 
坐见如云秋稼， 
莫问鸡虫得失， 
鸿鹄下翩翩。 
四海九洲大， 
何地著飞仙。 
吸湖光， 
吞蟾影， 
倚天圆。 
胸中万顷空旷， 
清夜炯无眠。 
要识世间闲处， 
自有尊前深趣， 
且唱钓鱼船。 
调鼎他年事， 
妙手看烹鲜。 
戎虏乱中夏， 
星历一周天。 
干戈未定， 
悲咤河洛尚腥膻。 
万里两宫无路。 
政仰君王神武。 
愿数中兴年。 
吾道尊洙泗， 
何暇议伊川。 
吕公子， 
三世相， 
在凌烟。 
诗名独步， 
焉用儿辈更毛笺。 
好去承明谠论。 
照映金狨带稳。 
恩与荔枝偏。 
回首东山路， 
池阁醉双莲。 
万里冰轮满， 
千丈玉盘浮。 
广寒宫殿， 
西望湖海冷光流。 
扫尽长空纤翳， 
散乱疏林清影， 
风露迫人愁。 
徐步行歌去， 
危坐莫眠休。 
问孤蓬， 
缘底事， 
苦淹留。 
倦游回首， 
向来云卧两星周。 
此夜此生长好， 
明月明年何处， 
归兴在南州。 
老境一伧父， 
异县四中秋。 
袖手看飞雪， 
高卧过残冬。 
飘然底事春到， 
先我逐孤鸿。 
挟取笔端风雨， 
快写胸中丘壑， 
不肯下樊笼。 
大笑了今古， 
乘兴便西东。 
一尊酒， 
知何处， 
又相逢。 
奴星结柳， 
与君同送五家穷。 
好是橘封千户， 
正恐楼高百尺， 
湖海有元龙。 
目光在牛背， 
马耳射东风。 
雨断翻惊浪， 
山瞑拥归云。 
麦秋天气， 
聊泛征棹泊江村。 
不羡腰间金印， 
却爱吾庐高枕， 
无事闭柴门。 
搔首烟波上， 
老去任乾坤。 
白纶巾， 
玉麈尾， 
一杯春。 
性灵陶冶， 
我辈犹要个中人。 
莫变姓名吴市， 
且向渔樵争席， 
与世共浮沈。 
目送飞鸿去， 
何用画麒麟。 
柱策松江上， 
举酒酹三高。 
此生飘荡， 
往来身世两徒劳。 
长羡五湖烟艇， 
好是秋风鲈脍， 
笠泽久蓬蒿。 
想像英灵在， 
千古傲云涛。 
俯沧浪， 
舌空旷， 
恍神交。 
解衣盘礴， 
政须一笑属吾曹。 
洗尽人间尘土， 
扫去胸中冰炭， 
痛饮读离骚。 
纵有垂天翼， 
何用钓连鳌。 
最乐贤王子， 
今岁好中秋。 
夜深珠履， 
举杯相属尽名流。 
宿雨乍开银汉， 
洗出玉蟾秋色， 
人在广寒游。 
浩荡山河影， 
偏照岳阳楼。 
露华浓， 
君恩重， 
判扶头。 
霓旌星节， 
已随丝管下皇州。 
满座烛光花礼， 
笑罥乌巾同醉， 
谁问负薪裘。 
月转檐牙晓， 
高枕更无忧。 
以上张元干作品《水调歌头》共13首      
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">水晶宫映长城， 
藕花万顷开浮蕊。 
红妆翠盖， 
生朝时候， 
湖山摇曳。 
珠露争圆， 
香风不断， 
普熏沈水。 
似瑶池侍女， 
霞裾缓步， 
寿烟光里。 
霖雨已沾千里。 
兆丰年、十分和气。 
星郎绿鬓， 
锦波春酿， 
碧筒宜醉。 
荷橐还朝， 
青毡奕世， 
除书将至。 
看巢龟戏叶， 
蟠桃著子， 
祝三千岁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            永遇乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">月仄金盆， 
江萦罗带， 
凉飙天际。 
摩诘丹青， 
营丘平远， 
一望穷千里。 
白鸥盟在， 
黄粱梦破， 
投老此心如水。 
耿无眠、披衣顾影， 
乍闻绕阶络纬。 
百年倦客， 
三生习气， 
今古到头谁是。 
夜色苍茫， 
浮云灭没， 
举世方熟寐。 
谁人著眼， 
放神八极， 
逸想寄尘寰外。 
独凭栏、鸡鸣日上， 
海山雾起。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            沁园春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">神水华池， 
汞铅凝结， 
虎龙往来。 
问子前午後， 
阳销阴长， 
自然炉鼎， 
何用安排。 
灵宝玄门， 
烟萝真境， 
三日庚生兑户开。 
泥丸透， 
尽周天火候， 
平步仙阶。 
蓬莱。 
直上瑶台。 
看海变桑田飞暮埃。 
念尘劳良苦， 
流光易度， 
明珠难得， 
白骨成堆。 
位极人臣， 
功高今古， 
总蹈危机吞祸胎。 
争知我， 
办青鞋布袜， 
雁荡天台。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浣溪沙十六首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">萼绿华家萼绿春。 
山瓶何处下青云。 
浓香气味已醺人。 
竹叶传杯惊老眼， 
松醪题赋倒纶巾。 
须防银字暖朱唇。 
残腊晴寒出众芳。 
风流勾引破春光。 
年年长为此花忙。 
夜久莫教银烛灺， 
酒边何似玉台妆。 
冰肌温处觅馀香。 
棐几明窗乐未央。 
熏炉茗碗是家常。 
客来长揖对胡床。 
蟹眼汤深轻泛乳， 
龙涎灰暖细烘香。 
为君行草写秋阳。 
翡翠钗头缀玉虫。 
秋蟾飘下广寒宫。 
数枝金粟露华浓。 
花底清歌生皓齿， 
烛边疏影映酥胸。 
恼人风味冷香中。 
花气天然百和芬。 
仙风吹过海中春。 
龙涎沈水总销魂。 
清润巧萦金缕细， 
氤氲偏傍玉脂温。 
别来长是惜馀熏。 
花气薰人百和香。 
少陵佳句是仙方。 
空教蜂蝶为花忙。 
和露摘来轻换骨， 
傍怀闻处恼回肠。 
去年时候入思量。 
花气蒸浓古鼎烟。 
水沈春透露华鲜。 
心清无暇数龙涎。 
乞与病夫僧帐座， 
不妨公子醉茵眠。 
普熏三界扫腥膻。 
目送归州铁瓮城。 
隔江想见蜀山青。 
风前团扇仆频更。 
梦里有时身化鹤， 
人间无数草为萤。 
此时山月下楼明。 
曲室明窗烛吐光。 
瓦炉灰暖炷瓢香。 
夜阑茗碗间飞觞。 
坐稳蒲团凭棐几， 
熏馀纸帐掩梨床。 
个中风味更难忘。 
榕叶桄榔驿枕溪。 
海风吹断瘴云低。 
薄寒初觉到征衣。 
岁晚可堪归梦远， 
愁深偏恨得书稀。 
荒庭日脚又垂西。 
山绕平湖波撼城， 
湖光倒影浸山青， 
水晶楼下欲三更。 
雾柳暗时云度月， 
露荷翻处水流萤， 
萧萧散发到天明。 
睡起中庭月未蹉。 
繁香随影上轻罗。 
多情肯放一春过。 
比似雪时犹带韵， 
不如梅处却缘多。 
酒边枕畔奈愁何。 
燕掠风樯款款飞。 
艳桃秾李闹长堤。 
骑鲸人去晓莺啼。 
可意湖山留我住， 
断肠烟水送君归。 
三春不是别离时。 
一枕秋风两处凉。 
雨声初歇漏声长。 
池塘零落藕花香。 
归梦等闲归燕去， 
断肠分付断云行。 
画屏今夜更思量。 
月转花枝清影疏。 
露华浓处滴真珠。 
天香遗恨罥花须。 
沐出乌云多态度， 
晕成娥绿费功夫。 
归时分付与妆梳。 
云气吞江卷夕阳。 
白头波上电飞忙。 
奔雷惊雨溅胡床。 
玉节故人同壮观， 
锦囊公子更平章。 
榕阴归梦十分凉。 
以上张元干作品《浣溪沙》共16首      
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            清平乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">明珠翠羽。 
小绾同心缕。 
好去吴松江上路。 
寄与双鱼尺素。 
兰桡飞取归来。 
愁眉待得伊开。 
相见嫣然一笑， 
眼波先入郎怀。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渔家傲
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">楼外天寒山欲暮。 
溪过雪後藏云树。 
小艇风斜沙觜露。 
流年度。 
春光已向梅梢住。 
短梦今宵还到否。 
苇村四望知何处。 
客里从来无意绪。 
催归去。 
故园正要莺花主。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渔父家风·诉衷情令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">八年不见荔枝红。 
肠断故园东。 
风枝露叶新采， 
怅望冷香浓。 
冰透骨， 
玉开容。 
想筠笼。 
今宵归去， 
满颊天浆， 
更御冷风。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满庭芳
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">梁苑春归， 
章街雪霁， 
柳梢华萼初萌。 
非烟非雾， 
新岁乐升平。 
京兆雍容报政， 
金狨过、九陌尘轻。 
朝回处， 
青霄路稳， 
黄色起天庭。 
东风， 
吹绿鬓， 
薄罗剪彩， 
小绾流莺。 
比渭滨甲子， 
尚父难兄。 
满泛椒觞献寿， 
斑衣侍、云母分屏。 
明年会， 
双衣对引， 
谈笑秉钧衡。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满江红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">春水迷天， 
桃花浪、几番风恶。 
云乍起、远山遮尽， 
晚风还作。 
绿卷芳洲生杜若。 
数帆带雨烟中落。 
傍向来、沙觜共停桡， 
伤飘泊。 
寒犹在， 
衾偏薄。 
肠欲断， 
愁难著。 
倚篷窗无寐， 
引杯孤酌。 
寒食清明都过却。 
最怜轻负年时约。 
想小楼、终日望归舟， 
人如削。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            点绛唇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">清夜沉沉， 
暗蛩啼处檐花落。 
乍惊帘幕， 
香绕屏山角。 
堪恨归鸿， 
情似秋云保书难托， 
尽交寂寞， 
忘了前时约。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞鹤仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">倚格天峻阁。 
舞庭槐阴转， 
盆榴红烁。 
香风泛帘幕。 
拥霞裾琼佩， 
真珠璎珞。 
华阳庆渥。 
诞兰房、流芳秀萼。 
有赤绳系足， 
从来相门， 
自然媒妁。 
游戏人间荣贵， 
道要元微， 
水源清浊。 
长生大药。 
彩鸾韵， 
凤箫鹤。 
对木公金母， 
子孙三世， 
妇姑为寿满酌。 
看千龄， 
举家飞升， 
玉京更乐。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑞鹧鸪
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">白衣苍狗变浮云。 
千古功名一聚尘。 
好是悲歌将进酒， 
不妨同赋惜馀春。 
风光全似中原日， 
臭味要须我辈人。 
雨後飞花知底数， 
醉来赢取自由身。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑶台第一层
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">宝历祥开飞练上， 
青冥万里光。 
石城形胜， 
秦淮风景， 
威凤来翔。 
腊馀春色早， 
兆钓璜、贤佐兴王。 
对熙旦， 
正格天同德， 
全魏分疆。 
荧煌。 
五云深处， 
化钧独运斗魁旁。 
绣裳龙尾， 
千官师表， 
万事平章。 
景锺文瑞世， 
醉尚方、难老金浆。 
庆垂芳。 
看云屏间坐， 
象笏堆床。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            生查子
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">天生几种香， 
风味因花见。 
旖旎透香肌， 
仿佛飞花片。 
雨润惜馀熏， 
烟断犹相恋。 
不似薄情人， 
浓淡分深浅。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            眼儿媚
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">萧萧疏雨滴梧桐。 
人在绮窗中。 
离愁遍绕， 
天涯不尽， 
却在眉峰。 
娇波暗落相思泪， 
流破脸边红。 
可怜瘦似， 
一枝春柳， 
不奈东风。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            石州慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">雨急云飞， 
惊散暮鸦， 
微弄凉月。 
谁家疏柳低迷， 
几点流萤明灭。 
夜帆风使， 
满湖烟水苍茫， 
菰蒲零乱秋声咽。 
梦断酒醒时， 
倚危樯清绝。 
心折。 
长庚光怒， 
群盗纵横， 
逆胡猖獗。 
欲挽天河， 
一洗中原膏血。 
两宫何处， 
塞垣只隔长江， 
唾壶空击悲歌缺。 
万里想龙沙， 
泣孤臣吴越。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            祝英台近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">枕霞红， 
钗燕坠。 
花露殢云髻。 
粉淡香残， 
犹带宿酲睡。 
画檐红日三竿， 
慵窥鸾鉴， 
长是倚、春风无力。 
又经岁。 
玉腕条脱轻松， 
羞郎见憔悴。 
何事秋来， 
容易又分袂。 
可堪疏雨梧桐， 
空阶络纬， 
背人处、偷弹珠泪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            菩萨蛮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">天涯客里秋容晚。 
妖红聊戏思乡眼。 
一朵醉深妆。 
羞渠照鬓霜。 
开时谁断送。 
不待司共花。 
有脚号阳春。 
芳菲属主人。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蓦山溪
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">一番小雨， 
陡觉添秋色。 
桐叶下银床， 
又送个、凄凉消息。 
故乡何处， 
搔首对西风， 
衣线断， 
带围宽， 
衰鬓添新白。 
钱塘江上， 
冠盖如云积。 
骑马傍朱门， 
谁肯念、尘埃墨客。 
佳人信杳， 
日暮碧云深， 
楼独倚， 
镜频看， 
此意无人识。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            虞美人
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">菊坡九日登高路。 
往事知何处。 
陵迁谷变总成空。 
回首十年秋思、吹台东。 
西窗一夜萧萧雨。 
梦绕中原去。 
觉来依旧画楼锺。 
不道木犀香撼、海山风。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">燕去莺来春又到。 
花落花开， 
几度池塘草。 
歌舞筵中人易老。 
闭门打坐安闲好。 
败意常多如意少。 
著甚来由， 
入闹寻烦恼。 
千古是非浑忘了。 
有时独自掀髯笑。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西楼月·春晓曲
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">瑶轩倚槛春风度。 
柳垂烟， 
花带露。 
半闲鸳被怯馀寒， 
燕子时来窥绣户。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西江月
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">小阁劣容老子， 
北窗仍递南风。 
维摩丈室久空空。 
不与散花同梦。 
且作大真游戏， 
未甘金粟龙锺。 
怜君病後颊颧隆。 
识取小儿戏弄。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            诉衷情
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">儿时初未识方红。 
学语问西东。 
对客呼为红蕊， 
此兴已偏浓。 
嗟白首， 
抗尘容。 
费牢笼。 
星球何在， 
鹤顶长丹， 
谁寄南风。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            谒金门
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">鸳鸯渚。 
春涨一江花雨。 
别岸数声初过橹。 
晚风生碧树。 
艇子相呼相语。 
载取暮愁归去。 
寒食烟村芳草路。 
愁来无着处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            豆叶黄·忆王孙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">冰溪疏影竹边春。 
翠袖天寒炯暮云。 
雪里精神澹伫人。 
隔重门。 
宝粟生香玉半温。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贺新郎
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">曳杖危楼去。 
斗垂天、沧波万顷， 
月流烟渚。 
扫尽浮云风不定， 
未放扁舟夜渡。 
宿燕落、寒芦深处。 
怅望关河空吊影， 
正人间、鼻息鸣鼍鼓。 
谁伴我， 
醉中舞。 
十年一梦扬州路。 
倚高寒、愁生故国， 
气吞骄虏。 
要斩楼兰三尺剑， 
遗恨琵琶旧语。 
谩暗涩、铜华尘土。 
唤取谪仙平章看， 
过苕溪、尚许垂纶否。 
风浩荡， 
欲飞举。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉花阴
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">翠箔阴阴笼画阁。 
昨夜东风恶。 
芳径满香泥， 
南陌东郊， 
惆怅妨行乐。 
伤春比似年时恶。 
潘鬓新来薄。 
何处不禁愁， 
雨滴花腮， 
和泪胭脂落。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉落魄·一斛珠
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">一枝冰萼。 
鬓云低度横波约。 
醉扶曾罥乌巾角。 
长是春来， 
肠断宝钗落。 
罗衣乍怯香风薄。 
夜深花困遮垂幕。 
不堪往事寻思著。 
休问尊前， 
客恶主人恶。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉蓬莱
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">对小春桃艳， 
曲室炉红， 
乍寒天气。 
七叶蓂开， 
应金章通贵。 
梦草银钩， 
灿花珠唾， 
是素来风味。 
满腹经纶， 
回天议论， 
昆台仙裔。 
秘殿升华， 
紫枢勋旧， 
退步真祠， 
简心端扆。 
迎日天元， 
听正衙宣制。 
尽洗中原， 
遍为霖雨， 
宴後堂歌吹。 
柏子千秋， 
丹砂九转， 
今宵长醉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            采桑子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">华堂清暑榕阴重， 
梦里江寒。 
火齐星繁。 
兴在冰壶玉井栏。 
风枝露叶谁新采， 
欲饱防悭。 
遗恨空盘。 
留取香红满地看。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            长相思令·长相思
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">香暖帏。 
玉暖肌。 
娇卧嗔人来睡迟。 
印残双黛眉。 
虫声低。 
漏声稀。 
惊枕初醒灯暗时。 
梦人归未归。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            青玉案
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">王孙陌上春风鞚。 
蕊珠宴、云軿从。 
归去笙歌常醉拥。 
蜡残花炬， 
月侵冰簟， 
惯作凉堂梦。 
玉人劝客钗斜凤。 
条脱擎杯腕嫌重。 
燕子入帘飞画栋。 
雨馀深院， 
漏催清夜， 
更轧秦筝送。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            风流子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">飞观插雕粱。 
凭虚起、缥缈五云乡。 
对山滴翠岚， 
两眉浓黛， 
水分双派， 
满眼波光。 
曲栏干外， 
汀烟轻冉冉， 
莎草细茫茫。 
无数钓舟， 
最宜烟雨， 
有如图画， 
浑似潇湘。 
使君行乐处， 
秦筝弄哀怨， 
云鬓分行。 
心醉一缸春色， 
满座疑香。 
有天涯倦客， 
尊前回首， 
听彻伊川， 
恼损柔肠。 
不似碧潭双剑， 
犹解相将。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鱼游春水
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">芳洲生苹芷。 
宿雨收晴浮暖翠。 
烟光如洗， 
几片花飞点泪。 
清镜空馀白发添， 
新恨谁传红绫寄。 
溪涨岸痕， 
浪吞沙尾。 
老去情怀易醉。 
十二栏干慵遍倚。 
双凫人惯风流， 
功名万里。 
梦想浓妆碧云边， 
目断归帆夕阳里。 
何时送客， 
更临春水。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹊桥仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">靓妆艳态， 
娇波流盼， 
双靥横涡半笑。 
尊前烛畔粉生光， 
更低唱、新翻转调。 
花房结子， 
冰枝清瘦。 
醉依香浓寒峭。 
雏莺新啭上林声， 
惊梦断、池堂春草。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 张元干</p>
                  <pre class="card-text">不怕微霜点玉肌。 
恨无流水照冰姿。 
与君著意从头看， 
初见东南第一枝。 
人散後， 
雪晴时。 
陇头春色寄来迟。 
使君本是花前客， 
莫怪殷勤为赋诗。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>