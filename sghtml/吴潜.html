<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        吴潜
    </title>
    <meta name="description" content="吴潜的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">吴潜</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 吴潜（1195—1262） 字毅夫，号履斋，宣州宁国（今属安徽）人。宁宗嘉定十年（1217）举进士第一，授承事郎，迁江东安抚留守。理宗淳佑十一年（1251）为参知政事，拜右丞相兼枢密使，封崇国公。次年罢相，开庆元年（1259）元兵南侵攻鄂州，被任为左丞相，封庆国公，后改许国公。被贾似道等人排挤，罢相，谪建昌军，徙潮州、循州。与姜夔、吴文英等交往，但词风却更近于辛弃疾。其词多抒发济时忧国的抱负与报国无门的悲愤。格调沉郁，感慨特深。著有《履斋遗集》，词集有《履斋诗余》。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">二郎神</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">古稀近也， 
是六十五翁生日。 
恰就得端阳， 
艾人当户， 
朱笔书符大吉。 
卦气周来从新起， 
怕白发、苍颜难必。 
随见定性缘， 
餐饥眠困， 
喜无秋唧。 
盈溢。 
书生做到， 
能高官秩。 
况碌碌儿曹， 
望郎明郡， 
叨冒差除不一。 
积世主恩， 
满家天禄， 
婚嫁近来将毕。 
还自祝， 
愿早悬车里社， 
始为收拾。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">传言玉女</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">众绿亭前， 
都是郁葱佳气。 
越姬吴媛， 
粲珠钿翠珥。 
红消粉褪， 
几许粗桃凡李。 
连珠宝炬， 
两行缇骑。 
自笑衰翁， 
又行春锦绣里。 
禁肴宫酝， 
记当年宣赐。 
休嫌拖逗， 
且向画堂频醉。 
从今开庆， 
万欢千喜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">八声甘州</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">记高冈、两凤揽朝晖， 
翩翻万里来。 
向槐厅深处， 
松厅紧里， 
却立徘徊。 
一舸风帆烟浪， 
拟竖锦江桅。 
聊为玄晖老， 
共拂尘埃。 
我亦归来岩壑， 
正不妨散诞， 
笑口频开。 
算人间成败， 
何用苦惊猜。 
便江南、求田问舍， 
把岁寒、三友一圈栽。 
今宵酒， 
只消鲸吸， 
不要论杯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">千秋岁</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">水晶宫里。 
有客闲游戏。 
溪漾绿， 
山横翠。 
柳纾阴不断， 
荷递香能细。 
撑小艇， 
受风多处披襟睡。 
回首看朝市。 
名利人方醉。 
蜗角上， 
争荣悴。 
大都由命分， 
枉了劳心计。 
归去也， 
白云一片愁空外。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南乡子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">野景有谁收。 
只在苍鸥白鹭洲。 
风树飘摇云树暗， 
衣飕。 
目断青天天际头。 
壮志世难酬。 
丹桂红蕖又晚秋。 
多少心情多少事， 
都休。 
载取江湖一片愁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南柯子·南歌子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">池水凝新碧， 
阑花驻老红。 
有人独立画桥东。 
手把一枝杨柳、系春风。 
鹊绊游丝坠， 
蜂拈落蕊空。 
秋千庭院小帘栊。 
多少闲情闲绪、雨声中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">卜算子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">春事到西湖， 
处处梅花笑。 
抖擞长安车马尘， 
眼底青山好。 
身世两悠悠， 
岁月间中老。 
极目烟波万顷愁， 
此意谁知道。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">哨遍</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">在晋永和， 
癸丑暮春， 
初作兰亭会。 
集众贤， 
临峻岭崇山， 
有茂林修竹流水。 
畅幽情， 
纵无管弦丝竹， 
一觞一咏佳天气。 
於宇宙之中， 
游心骋目， 
此娱信可乐只。 
念人生相与放形骸。 
或一室晤言襟抱开。 
静躁虽殊， 
当其可欣， 
不知老至。 
然倦复何之。 
情随事改悲相系。 
俯仰间遗迹， 
往往俱成陈矣。 
况约境变迁， 
终期於尽， 
修龄短景都能几。 
谩古换今移， 
时消物化， 
痛哉莫大生死。 
每临文吊往一兴嗟。 
亦自悼不能喻於怀。 
算彭殇、妄虚均尔。 
今之视昔如契， 
後视今犹昔。 
故聊叙录时人所述， 
概想世殊事异。 
後之来者览斯文， 
将悠然、有感於此。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">喜迁莺</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">良辰佳节。 
问底事， 
十番九番为客。 
景物春妍， 
莺花日闹， 
自是情怀今别。 
只有思归魂梦， 
却怕杜鹃啼歇。 
消凝处， 
正丝杨冉冉， 
寸肠千折。 
谩说。 
临曲水， 
修竹茂林， 
人境成双绝。 
俯仰俱陈， 
彭殇等幻， 
何许世殊时隔。 
倚楼碧云日暮， 
漠漠远山千叠， 
沈醉好， 
又城头画角， 
一声声咽。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">声声慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">挨晴拶暖， 
载酒呼朋， 
夷犹东圃西园。 
绿萼枝头， 
两三初破轻寒。 
平生自甘寂寞， 
占冷妆、不为人妍。 
林逋去， 
问疏影香暗， 
谁赋其间。 
空想故山奇事， 
正烟横岭曲， 
月浸溪湾。 
杏错桃讹， 
那时青子都圆。 
惟饶梦窗知处， 
对翠禽、依约神仙。 
休引角， 
怕征人、泪落塞边。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">天仙子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">百舌搬春春已透。 
长驿短亭芳草昼。 
家山肠断欲归人， 
风宿留。 
船津候。 
一夜朱颜烦恼瘦。 
不用寻思闲宇宙。 
倦鸟入林云返岫。 
小园自有四时花， 
铺锦绣。 
锺醇酎。 
尽胜累累悬印绶。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">如梦令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">雨过远山如洗。 
云散落霞如绮。 
嫩绿与残红， 
又是一般春意。 
春意。 
春意。 
只怕杜鹃催里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宝鼎现</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">晚风微动， 
净扫天地， 
云裾霞绮。 
将海外、银蟾推上， 
相映华灯辉万砌。 
看舞队、向梅梢然昼， 
丹焰玲珑玉蕊。 
渐陆地、金莲吐遍， 
恰似楼台临水。 
老子欢意随人意。 
引红裙、钗宝钿翠。 
穿夜市、珠筵玳席。 
多少吴讴联越吹。 
绣幕卷、散缤纷香雾， 
笼定团圆锦里。 
认一点、星球挂也， 
士女桃源洞里。 
闻说旧日京华， 
般百戏、灯棚如履。 
待端门排宴， 
三五传宣禁侍。 
愿乐事、这回重见， 
喜庆新开起。 
瞻圣主、齐寿南山， 
势拱东南百二。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">小重山</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">碧霄如水月如钲。 
今宵知为我， 
特分明。 
冰壶玉界两三星。 
清露下， 
渐觉湿衣轻。 
高树点流萤。 
秋声还又动， 
客心惊。 
吾家水月寄昭亭。 
归去也， 
天岂太无情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆秦娥</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">娇滴滴。 
婵娟影里赠横笛。 
曾横笛。 
一声肠断， 
一番愁织。 
隔墙频听无消息。 
龙吟海底难重觅。 
难重觅。 
梅花残了， 
杏花消得。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">念奴娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">为嫌涂抹， 
向万红丛里， 
澹然疑素。 
非粉非酥能样别， 
只是凌波仙女。 
隋沼浓妆， 
汉池冶态， 
争似沧浪浦。 
净鸥洁鹭， 
有时飞到佳处。 
梦绕太华峰巅， 
与天一笑， 
不觉跻攀苦。 
十丈藕船游汗漫， 
何惜浮生孤注。 
午鼓惊回， 
依然尘世， 
扑簌疏窗雨。 
起来寂寞， 
倚阑一饷愁伫。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">感皇恩</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">老去最难禁， 
流光如水。 
甲子徒头试□指。 
年年生日， 
怕被旁人拈起。 
若攀儿额， 
颓龄犹未。 
方丈瀛洲， 
蓝溪碧沚。 
转眼鲈莼便秋意。 
君主定许， 
整顿江头行李。 
角巾归去也， 
休里第。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摸鱼儿</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">满园林、瘦红肥绿， 
休休春事无几。 
杜鹃唤起三更梦， 
窗外露澄风细。 
浑不寐。 
但目看、一帘夜月移花未。 
推衾自起。 
念岁月如流， 
容颜不驻， 
镜里留无计。 
人间事。 
休说贱贫富贵。 
天公长把人戏。 
萧裴曹郭今何在， 
空有旧闻千纸。 
君谩试。 
数青史荣名， 
到底三无二。 
浮生似寄。 
争似得江湖， 
烟蓑雨笠， 
不被蜗蝇系。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">昭君怨</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">小雨霏微如线。 
人在暮秋庭院。 
衣袂带轻寒。 
睡初残。 
脉脉此情何限。 
惆怅光阴偷换。 
身世两沈浮。 
泪空流。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">昼锦堂</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">绮毂团成， 
珠玑搦就， 
极目灯火楼台。 
七子八仙三教， 
耍队相挨。 
管箫笙簧相间斗， 
远如声韵碧霄来。 
环千炬， 
宝栅绛纱， 
云球雾衮交加。 
千里人笑乐， 
游妓合、脂尘香霭笼街。 
尽道今宵节物， 
天与安排。 
晚来风阵全收了， 
夜阑还放月儿些。 
休辞醉， 
长愿每年时候， 
一样情怀。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">暗香</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">晓霜一色。 
正恁时陇上， 
征人横笛。 
驿史不来， 
借问孤芳为谁折。 
休说和羹未晚， 
都付与、逋仙吟笔。 
算只是， 
野店疏篱， 
樵子共争席。 
寒圃， 
众籁寂。 
想暗里度香， 
万斛堆积。 
恼他鼻观， 
巡索还无最堪忆。 
萼绿堂前一笑， 
封老干、苔青莓碧。 
春漏也， 
应念我、要归未得。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">更漏子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">柳初眠， 
花正好。 
又被雨催风恼。 
红满地， 
绿垂堤。 
杜鹃和恨啼。 
对残春， 
消永昼。 
乍暖乍寒时候。 
人独自， 
倚危楼。 
夕阳多少愁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望江南·忆江南</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">家山好， 
好是夏初时。 
习习薰风回竹院， 
疏疏细雨洒荷漪。 
万绿结成帷。 
呼社友， 
长日共追随。 
瀹茗空时还酌酒， 
投壶罢了却围棋。 
多少得便宜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">朝中措</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">春空一鸟落云干。 
只遣客心酸。 
勺药牡丹时候， 
午窗轻暖轻寒。 
流光冉冉， 
清尊易倒， 
青镜难看。 
谩道华堂深院， 
谁怜凤只鵷单。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">柳梢青</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">绿野平泉， 
古来人事， 
空里飞花。 
月榭风亭， 
荷漪藓石， 
说郑公家。 
老梅傍水茶牙。 
人那得、光阴似他。 
万种思量， 
百年倒断， 
付与残霞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">桂枝香</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">三年海国。 
又荏苒素秋， 
天净如沐。 
凄砌寒蛩暗语， 
杵声相续。 
梧桐一叶西风里， 
对斜阳、好个团簇。 
老香堂畔， 
苍然古桧， 
无限心曲。 
叹石室、棋方半局。 
便时换人非， 
光景能蹙。 
千古鸱夷， 
尚恐欠些归宿。 
倚空笑把轮云事， 
付坤牛、乾马征逐。 
且巴重九， 
昭亭句溪， 
杖藜巾幅。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">武陵春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">惨惨凄凄秋渐紧， 
风雨更潇潇。 
强把炉薰寄寂寥。 
无语立亭皋。 
客路十年成底事， 
水国更停桡。 
苍鸟横飞过野桥。 
人不似、汝逍遥。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水调歌头二二首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">便作阳关别， 
烟雨暗孤汀。 
浮屠三宿桑下， 
犹自不忘情。 
何况情锺我辈， 
聚散葱葱草草， 
真个是云萍。 
上下四方客， 
後会渺难凭。 
愿诸公， 
皆衮衮， 
喜通津。 
老夫从此归隐， 
耕钓了馀生。 
若见江南苍鴚， 
更遇江东黄耳， 
莫惜寄音声。 
强阁儿女泪， 
有酒且频倾。 
才惜季方去， 
又更别元方。 
惊心天上双凤， 
接翅下高冈。 
万里瞿塘烟浪， 
一片昭亭云月， 
渺渺正相望。 
夜雨连风壑， 
此意独凄凉。 
杜鹃声， 
犹不住， 
搅离肠。 
黄鸡白酒， 
吾意归兴动江乡。 
人事纷纷难料， 
世事悠悠难说， 
何处问穹苍。 
肯落儿曹泪， 
一笑付沧浪。 
处处羊肠路， 
归路是安便。 
从头点检身世， 
今日岂非天。 
未论分封邦国， 
未论分符乡国， 
晚节且圆全。 
但觉君恩重， 
老泪忽潸然。 
谢东山， 
裴绿野， 
李平泉。 
从今许我， 
攀附诸老与齐肩。 
更得十年安乐， 
便了百年光景， 
不是谩归田。 
谨勿伤离别， 
聊共醉觥船。 
过了中秋後， 
今夜月方佳。 
看来前夜圆满， 
才自阙些些。 
扫尽乌云黑雾， 
放出青霄碧落， 
恰似我情怀。 
把酒自斟酌， 
脱落到形骸。 
问渠侬， 
分玉镜， 
断金钗。 
少年心事， 
不知容易鬓边华。 
千古天同此月， 
千古人同此兴， 
不是旋安排。 
安得高飞去， 
长以月为家。 
皎月亦长有， 
今夜独娟娟。 
浮云万里收尽， 
人在水晶奁。 
矫首银河澄澈， 
搔首金风浩荡， 
毛发亦冷然。 
宇宙能空阔， 
磨蚁正回旋。 
倩渔翁， 
撑舴艋， 
柳阴边。 
垂纶下饵， 
须臾钓得两三鲜。 
唤客烹鱼酾酒， 
伴我高吟长啸， 
烂醉即佳眠。 
何用骖鸾去， 
已是地行仙。 
今岁月和桂， 
不肯作中秋。 
一年惟此佳节， 
底事白教休。 
我已侵寻七秩， 
况复轮囷万感， 
合恨更分愁。 
先自无聊赖， 
雨意得能稠。 
天柱峰， 
知何处， 
老难游。 
痴云如妒， 
不知弦管可吹不。 
安得风姨扫荡， 
推出团圆月姊， 
便遣桂香浮。 
世事十常九， 
不使展眉头。 
老圃无关锁， 
放客意中行。 
颇欣天地开阔， 
烟钓与云耕。 
荷长亭亭翠盖， 
竹长森森翠葆， 
景致闹装成。 
几树榴花发， 
映水色偏明。 
绮楼空， 
金屋静， 
恨难平。 
鼓笙潇笛， 
谁怜冷落暗尘局。 
回首百年人事， 
转眼几番今古， 
日迈月俱征。 
且尽一杯酒， 
退步是前程。 
老子百般足， 
无事可闲忧。 
几年思返林壑， 
今日愿方酬。 
潦倒戏衫舞袖， 
郎讲门槌拍板， 
端的这回收。 
日月两浮毂， 
身世一虚舟。 
想鹪鹩， 
与鸿鹄， 
不相谋。 
惊鳞万里深逝， 
谁肯更吞钩。 
醉则北窗高卧， 
醒则南园行乐， 
莫莫更悠悠。 
云在山中谷， 
月在水中洲。 
每怀天下士， 
要与共艰危。 
谁知暗里摸索， 
得此世间奇。 
却笑当年坡老， 
过眼翻迷五色， 
遇合古难之。 
访我鸳湖上， 
真足慰心期。 
醉谈兵， 
愁论世， 
夜阑时。 
自怜磊块， 
近来鬓底两三丝。 
目送云帆西去， 
肠断风尘北起， 
老泪欲垂垂。 
骐骥思长坂， 
好鸟择高枝。 
且尽一杯酒， 
莫问百年忧。 
胸中多少磊块， 
老去已难酬。 
见说旄头星落， 
半夜天矫陨坠， 
玉垒阵云收。 
世运回如此， 
稳泛辋川舟。 
鸥鹭侣， 
猿鹤伴， 
为吾谋。 
主人归也， 
正是重九月如钩。 
便把三程为两， 
更趱两程为一， 
尚恐是悠悠。 
旁有渔翁道， 
肯负白苹洲。 
若说故园景， 
何止可消忧。 
买邻谁欲来住， 
须把万金酬。 
屋外泓澄是水， 
水外阴森是竹， 
风月尽兜收。 
柳径荷漪畔， 
灯火系渔舟。 
且东皋， 
田二顷， 
稻粱谋。 
竹篱茅舍， 
窗户不用玉为钩。 
新擘黄鸡肉嫩， 
新斫紫螯膏美， 
一醉自悠悠。 
巴得春来到， 
芦笋长沙洲。 
天宇正高爽， 
更蹑最高楼。 
长风为我驱驾， 
极目海山头。 
不用牛山孟浩， 
不用齐山杜牧， 
人景自堪酬。 
举酒酹空阔， 
汗漫与为游。 
拈黄花， 
怜白首， 
恨难收。 
颓龄使汝能制， 
何待更封留。 
眼底朱甍画栋， 
往往人非物是， 
蟋蟀自鸣秋。 
万里一搔首， 
无处著萧飕。 
铁瓮古形势， 
相对立金焦。 
长江万里东注， 
晓吹卷惊涛。 
天际孤云来去， 
水际孤帆上下， 
天共水相邀。 
远岫忽明晦， 
好景画难描。 
混隋陈， 
分宋魏， 
战孙曹。 
回头千载陈迹， 
痴绝倚亭皋。 
惟有汀边鸥鹭， 
不管人间兴废， 
一抹度青霄。 
安得身飞去， 
举手谢尘嚣。 
屯结海云阵， 
奋击藉雷公。 
忽然天宇轩豁， 
杲日正当空。 
照出榴花丹艳， 
映出栀花玉色， 
生意与人同。 
闭纵一翻手， 
造化不言功。 
想平畴， 
禾穟穟， 
黍芄芄。 
老农拍手相问， 
相劳笑声中。 
办取黄鸡白酒， 
演了山歌村舞， 
等得庆年丰。 
此际莼鲈客， 
倚楫待西风。 
宛水才停棹， 
一舸又澄江。 
岩花篱蕊开遍， 
时节正重阳。 
唤起沙汀渔父， 
揽取一天秋色， 
无处不潇湘。 
有酒时鲸吸， 
醉里是吾乡。 
济时心， 
忧国志， 
问穹苍。 
是非得失， 
成败何用苦论量。 
年事飞乌奔兔， 
世事崩崖惊浪， 
此别意茫茫。 
但愿身强健， 
努力报君王。 
小队旌旗出， 
画鷁倚嵩竹。 
青秧白水无际， 
中有一犁耕。 
听得田翁相语， 
今岁时年恰好， 
眨眼是秋成。 
老守何能解， 
持此报皇明。 
望家山， 
千里外， 
楚云平。 
良田二顷， 
非村非郭枕柴局。 
况有檐林香透， 
更有杨堤阴合， 
魂梦每宵征。 
巴得西风起， 
吾亦文前程。 
勋业竟何许， 
日日倚危楼。 
天风吹动襟袖， 
身世一轻鸥。 
山际云收云合， 
沙际舟来舟去， 
野</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">十洲三岛蓬壶， 
是花锦、一团装就。 
轻车细辇， 
绮罗香里， 
夜光如昼。 
朱户笙箫， 
画楼帘幕， 
有人回首。 
想金莲灿烂， 
星球缥缈， 
那风景、年时旧。 
应念白头太守。 
怎红旗、六街穿透。 
铺排玳席， 
追陪珠履， 
且酾春酎。 
楚舞秦讴， 
半慵莺舌， 
叠翻鸳袖。 
把千门喜色， 
万家和气， 
祝君王寿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">永遇乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">祝告天公， 
放灯时节， 
且收今雨。 
万户今门， 
六街三市， 
绽水晶云母。 
香车宝马， 
珠帘翠幕， 
不怕禁更敲五。 
霓裳曲， 
惊回好梦， 
误游紫宫朱府。 
沈思旧日京华， 
风景逗晓， 
犹听戏鼓。 
分镜圆时， 
断钗合处， 
倩笑歌与舞。 
如今闲院， 
蜂残蛾褪， 
消夜果边自语。 
亏人， 
梅花纸帐， 
权将睡补。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">汉宫春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">楼观齐雪， 
正霜明天净， 
一雁高飞。 
江南倦客徙倚， 
目断双溪。 
凭阑自语， 
算从来、总是儿痴。 
青镜里， 
数丝点鬓， 
问渠何事忘归。 
幸有三椽茅屋， 
更小园随分， 
秋实春菲。 
几多清风皎月， 
美景良时。 
陶贤乐圣， 
尽由他、歧路危机。 
须信道， 
功名富贵， 
大都磨蚁醯鸡。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江城子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">家园十亩屋头边。 
正春妍。 
酿花天。 
杨柳多情， 
拂拂带轻烟。 
别馆闲亭随分有， 
时策杖， 
小盘旋。 
采山钓水美而鲜。 
饮中仙。 
醉中禅。 
闲处光阴， 
赢得日高眠。 
一品高官人道好， 
多少事， 
碎心田。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">沁园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">落雁横空， 
乱鸦投树， 
孤村暮烟。 
有渔翁拖网， 
牧儿戴笠， 
行从水畔， 
唱过山前。 
云阁还垂， 
雨低欲堕， 
何处行人唤渡船。 
萧萧处， 
更柴门草店， 
竹外松边。 
凄然。 
倚马停鞭。 
叹客袂征衫岁月迁。 
既不缘富贵， 
功名系绊， 
非因妻子， 
田宅萦牵。 
只有寸心， 
难忘斯世， 
磊块轮囷知者天。 
愁无奈， 
且三杯浊酒， 
一枕酣眠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洞仙歌</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">冠儿遍簇， 
那时人消瘦。 
玉斝琼卮劝君酒。 
是清凉境界， 
露湿烟凝， 
香更重， 
非是沈檀合就。 
四窗花满砌， 
争似家山， 
橙蟹将肥重回首。 
花亦为君怜， 
草木禽鱼， 
相思处、莫如乡旧。 
更西风、溪莼与香鲈， 
想别墅樵渔， 
费他侦候。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">雨过池堂水长芽。 
放开晴日正宣花。 
十洲三岛撰繁华。 
水畔丽人唐客恨， 
山阴佳客晋人怀。 
可怜云蕊与风葩。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浪淘沙</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">长记去年时。 
雪满征衣。 
佳人携手画楼西。 
今日关山千里外， 
此恨谁知。 
想见绿窗低。 
依旧空闺。 
惜春还是惜花飞。 
纵有游蜂偷得去， 
争似帘帷。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">海棠春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">苍龙夭矫停今雨。 
正不待、云吞雾吐。 
绝笑大夫松， 
今古闲言语。 
清光冷艳侵入处。 
漏月影、婆娑自舞。 
拟作岁寒人， 
此愿天应许。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清平乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">轻轻却暑。 
只是些儿雨。 
喜看新抽麻与苎。 
他家烟水墅。 
晚山放出青青。 
是谁簸弄阴晴。 
老子何时去也， 
祗应露湿金茎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">渔家傲</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">每日困慵当午昼。 
出来便解双眉皱。 
一带朦胧烟雨岫。 
山翁瘦。 
林泉纵好他园囿。 
一见此君如话旧。 
玉版老师呼唤候。 
万立琅玕争劝酒。 
踌躇久。 
清风收拾归怀袖。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满庭芳</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">春水溶溶， 
春山漠漠， 
淡烟浅罩轻笼。 
危楼阑槛， 
掠面小东风。 
又是飞花落絮， 
芳草暗、万绿成丛。 
闲徙倚， 
百年人事， 
都在画船中。 
故园， 
无恙否， 
一溪翠竹， 
两径苍松。 
更有鱼堪钓， 
有秫堪舂。 
底事尘驱物役， 
空回首、社燕秋鸿。 
功名已， 
萧骚短鬓， 
分付与青铜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满江红三三首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">安晚堂前， 
梅开尽、都无留萼。 
依旧是、铁心老子， 
故情堪托。 
长恐寿阳脂粉污， 
肯教摩诘丹青摸。 
纵沈香、为榭彩为园， 
难安著。 
高节耸， 
清名邈。 
翻李俗， 
粗桃恶。 
但山矾行辈， 
可来参错。 
六出不妨添羽翼， 
百花岂愿当头角。 
尽暗香、疏影了平生， 
何其乐。 
把手西园， 
有山色、波光相对。 
金马客， 
明朝飞棹， 
水肥帆驶。 
问我年华旬并七， 
异乡时景春巴二。 
最堪怜、游子送行人， 
垂杨外。 
聊小小， 
旌旗队。 
聊且且， 
笙歌载。 
正冥濛烟雨， 
许多情态。 
南北枝头犹点缀， 
东西玉畔休辞避。 
待莼鲈、归思动西风， 
相携未。 
痴霭顽阴， 
风扫尽、安排今夕。 
便放出、一轮金镜， 
皎然虚碧。 
照彻肺肝明似水， 
是中空洞无他物。 
倚亭皋、搔首问天公， 
天应识。 
人共景， 
都非昔。 
君共我， 
俱成客。 
且相逢一笑， 
笙歌箫笛。 
老去可怜杯酒减， 
醉来谩把阑干拍。 
便明朝、烟水挂征帆， 
还相忆。 
丹桂重开， 
向此际、十分香足。 
最好处， 
云为幕护， 
雨为膏沐。 
树杪层层如宝盖， 
枝头点点犹金粟。 
算人间、天上更无花， 
风流独。 
玉坛畔， 
仙娥簇。 
玉梁上， 
仙翁掬。 
叹吾今老矣， 
两难追逐。 
休把淹留成感慨， 
时间赏玩时闲福。 
怕今宵、芳景便凋零， 
高烧烛。 
钉餖残花， 
也随分、红红白白。 
缘底事， 
春才好处， 
又成轻别。 
芳草凄迷归路远， 
子规更叫黄昏月。 
倚阑干、触处是浓愁， 
凭谁说。 
我不厌， 
尊罍挈。 
君莫放， 
笙歌彻。 
自河南丞相， 
有兹宾客。 
一笑何曾千古换， 
半醺便觉乾坤窄。 
怕转头、天际望归舟， 
江山隔。 
芳景无多， 
又还是、乱红飞坠。 
空怅望、昭亭深处， 
家山桃李。 
柳眼花心都脱换， 
蜂须蝶翅难沾缀。 
谩相携、一笑竞良辰， 
春醪美。 
金兽艺， 
香风细。 
金凤拍， 
歌云腻。 
尽秦箫燕管， 
但逢场尔。 
只恐思乡情味恶， 
怎禁寒食清明里。 
问此翁、不止四宜休， 
翁归未。 
红玉阶前， 
问何事、翩然引去。 
湖海上、一汀鸥鹭， 
半帆烟雨。 
报国无门空自怨， 
济时有策从谁吐。 
过垂虹亭下系扁舟， 
鲈堪煮。 
拚一醉， 
留君住。 
歌一曲， 
送君路。 
遍江南江北， 
欲归何处。 
世事悠悠浑未了， 
年光冉冉今如许。 
试举头、一笑问青天， 
天无语。 
唤出山来， 
把鸥鹭、盟言轻食。 
依旧是、江涛如许， 
雨帆烟笛。 
歌罢莫愁檀板缓， 
杯倾白堕琼酥滴。 
但惊心、十六载重来， 
征埃客。 
秋风鬓， 
应非昔。 
夜雨约， 
聊相觅。 
叹主恩未报， 
无多来日。 
故国千年龙虎势， 
神州万里鼪鼯迹。 
笑谢儿、出手便呼卢， 
摴蒱掷。 
回首家园， 
竹多屋、水还多竹。 
那更是， 
千峰凝翠， 
一溪凝绿。 
多谢故人相问讯， 
奚奴步步收珠玉。 
叹暮林、飞鸟也知还， 
寻归宿。 
遍历了， 
岳与牧。 
享过了， 
官与禄。 
算平生万事， 
尽无不足。 
争奈乞身犹未可， 
只缘欠种清闲福。 
想瞿硎、仙子亦相思， 
山之隩。 
借问如何， 
春能好、客怀偏恶。 
消遣底、闲言闲语， 
近都慵作。 
岁月从今休点检， 
江湖自古多流落。 
倚危亭、目断野云边， 
孤舟泊。 
人事改， 
人情薄。 
退後步， 
争先著。 
且开尊洗盏， 
为君斟酌。 
拂拭凤凰池上景， 
凄凉猿鹤山中约。 
更东阳、憔悴到腰围， 
浑如削。 
举世悠悠， 
何妨任、流行坎止。 
算是处、鲜鱼羹饭， 
吃来都美。 
暇日扁舟清霅上， 
倦时一枕薰风里。 
试回头、堆案省文书， 
徒劳尔。 
南浦路， 
东溪水。 
离索恨， 
飘零意。 
况星星鬓影， 
近来如此。 
万事尽由天倒断， 
三才自有人撑抵。 
但多吟、康节醉中诗， 
频相寄。 
客子愁来， 
闲信马、到涵空阁。 
谁为我、敛云收雾， 
青天为幕。 
八万顷湖如镜静， 
波神护断东南角。 
望孤帆、杳杳度微茫， 
山邀却。 
三塞外， 
纷狐貉。 
三径里， 
悲猿鹤。 
笑鸱夷老子， 
占他头著。 
正使百年能几许， 
看来万事难描摸。 
问吴王、池馆复何如， 
霜枫落。 
聊把芳尊， 
殷勤勤、斜阳休坠。 
吾老矣， 
难从仙客， 
采丹丘李。 
且趁风光一百五， 
园林尚有残红缀。 
更忉忉、百舌对般春， 
生能美。 
鸾钗绊， 
游丝细。 
鸳袖惹， 
香尘腻。 
想吴姬越女， 
踏青才尔。 
争似江南樗枥社， 
俚歌声拂行云里。 
又枝头、梅子正酸时， 
莺知未。 
柳带榆钱， 
又还过、清明寒食。 
天一笑、满园罗绮， 
满城箫笛。 
花树得晴红欲染， 
远山过雨青如滴。 
问江南、池馆有谁来， 
江南客。 
乌衣巷， 
今犹昔。 
乌衣事， 
今难觅。 
但年年燕子， 
晚烟斜日。 
抖擞一春尘土债， 
悲凉万古英雄迹。 
且芳尊、随分趁芳时， 
休虚掷。 
楼观峥嵘， 
浑疑是、天风吹坠。 
金屋窈， 
几时曾贮， 
粗桃凡李。 
镜断钗分人去後， 
画阑文砌苍苔缀。 
想当年、日日醉芳丛， 
侯鲭美。 
春水涨， 
鳞鳞细。 
春草暗， 
茸茸腻。 
算留连光景， 
古犹今尔。 
椿菌鸠鹏休较计， 
倚空一笑东风里。 
喜知时、好雨夜来稠， 
秧青未。 
露驿星程， 
又还控、西风征辔。 
原自有、孔璋书檄， 
元龙豪气。 
蜀道尚惊鼙鼓後， 
神州正在干戈里。 
佐元戎， 
一柱稳擎天， 
襄之水。 
功名事， 
山林计。 
人易老， 
时难值。 
看新丝一发， 
甚吾衰矣。 
转首从游十五载， 
关心契阔三千里。 
便秋空、边雁落江南， 
书来未。 
玛瑙冈头， 
左酾酒、右持螯食。 
怀旧处， 
磨东冶剑， 
弄清溪</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">点绛唇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">岸舣扁舟， 
江南有个人归老。 
簇新亭沼。 
分付还他了。 
凝伫晴空， 
一抹天边鸟。 
嗟潦倒。 
去多来少。 
莫问钟昏晓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑞鹤仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">小亭山半枕。 
又一番园林， 
春事整整。 
微阴护轻冷。 
早蜂狂蝶浪， 
褪黄消粉。 
阑干日永。 
数花飞、残崖断井。 
仗何人、说与东风， 
莫把老红吹尽。 
休省。 
烟江云嶂， 
楚尾吴头， 
自来多景。 
愁高怅远。 
身世事， 
但难准。 
况禁他， 
东兔西乌相逐， 
古古今今不问。 
算鸱夷、办却扁舟， 
个中杀稳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">生查子</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">夜夜云气浮， 
带得香烟湿。 
万籁本无情， 
一一秋声入。 
须臾离合间， 
应笑儿曹泣。 
新雨涨鄞江， 
明日桅樯立。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">疏影</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">千门委玉。 
是个人富贵， 
才隔今宿。 
冒栋摧檐， 
都未商量， 
呼童且伴庭竹。 
千蹊万径行踪灭， 
渺不认、溪南溪北。 
问白鸥， 
此际谁来， 
短艇钓鱼翁独。 
偏爱山茶雪里， 
放红艳数朵， 
衣素裳绿。 
兽炭金炉， 
羔酒金锺， 
正好笙歌华屋。 
敲冰煮茗风流衬， 
念不到、有人洄曲。 
但老农、欢笑相呼， 
麦被喜添全幅。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">祝英台近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">碧云开， 
红日丽， 
宫柳碎繁影。 
犹记朝回， 
马兀梦频醒。 
天教一舸江湖， 
数椽涧壑， 
渐摆脱、世间尘境。 
已深省。 
添买竹坞千畦， 
荷漪两三顷。 
鹤引禽伸， 
日月峤壶永。 
不须瓮里思量， 
隙中驰骛， 
也莫管、玉关风景。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋夜雨</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">晚来小雨鸣檐角。 
又还烟障云幕。 
四明窗透荡， 
渐夜永、綀衫轻薄。 
候虫但要吟教老， 
不管人、老欠欢乐。 
闲看烛花尽落。 
浮世事、转头成昨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋霁</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">阶砌吟蛩， 
正竹外萧萧， 
雨骤风驶。 
凉浸桃笙， 
暑消葵扇， 
借伊一些秋意。 
枕边茉莉。 
满尘奁、贮香能腻。 
也不用， 
玉骨冰肌， 
人伴佳眠尔。 
谁信此境， 
渐入华胥， 
旷然不知， 
庄蝶谁是。 
笑邯郸、羁魂客梦， 
贪他荣贵暂时里。 
飞鼠扑灯还自坠。 
展转惊寤， 
才听禁鼓三敲， 
夜声寥阒， 
又般滋味。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">糖多令·唐多令</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">鸥鹭水中洲。 
夕阳天际流。 
倚西风、底处危楼。 
若使中秋无好月， 
虚过了、一年秋。 
举眼望云头。 
蟾光一线不。 
想孀娥、自古多愁。 
安得仙师呼鹤驾， 
将我去、广寒游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">虞美人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">美人一舸横秋水。 
冉冉烟波里。 
绿杨也解织离愁。 
故向东风摇曳、不能休。 
是非得失都休计。 
只有抽身是。 
橙黄蟹熟正当时。 
想见双溪风月、待人归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蝶恋花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">客枕梦回闻二鼓。 
冷落青灯， 
点滴空阶雨。 
一寸愁肠千万缕。 
更听切切寒蛩语。 
世事翻来还复去。 
造物儿戏， 
自古无凭据。 
利锁名缰空自苦。 
星星鬓影今如许。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">行香子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">世事尘轻。 
宠辱何惊。 
□不须、更问君平。 
一帆客棹， 
几曲渔汀。 
正年华晚， 
露华澹， 
月华明。 
休论烟阁， 
莫说云屏。 
算惟堪、瓜种东陵。 
驹阴短景， 
蜗角浮名。 
但岁难留， 
身难健， 
鬓难青。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西河</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">都会地。 
东南盛府堪记。 
蓬莱缥缈十洲中， 
雉城拥起。 
凭高一盼大江横， 
遥连沧海无际。 
壁同众山翠倚。 
赤龙、白鹞争系。 
风帆指顾便青齐， 
势雄万垒。 
越栖吴沼古难凭， 
兴亡都付流水。 
画堂绮屋锦绣市。 
是洛阳、耆旧州里。 
富贵荣华当世。 
问昔年、贺老疏狂， 
何事轻寄平生、烟波里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">解连环</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">彩桡芳苑。 
嗟东风梦断， 
燕残莺懒。 
谩记得、标格精神， 
正云涨暮天， 
雨荒闲馆。 
嫩绿殷红， 
但回首、一川波暖。 
想娇情慧态， 
倚褪淡妆， 
画楼帘卷。 
吴歌数声冉冉。 
料移商变羽， 
人共天远。 
须信道、飞絮游丝， 
尽春去春来， 
景色偷换。 
扫罢蛮笺， 
难寄我、浓愁深怨。 
且如今， 
问龟问卜， 
望伊意转。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">诉衷情</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">几回相见见还休。 
说著泪双流。 
又听画角呜咽， 
都和作、一团愁。 
云似絮， 
月如钩。 
忆凭楼。 
蕙兰情性， 
梅竹精神， 
长在心头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谒金门</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">庭垂箔。 
数点杨花飞落。 
倚遍阑干人寂寞。 
闲铺棋一角。 
客里春寒偏觉。 
睡起春衫偏薄。 
想得故山猿共鹤。 
笑人身计错。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贺圣朝</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">捷书夜半甘泉去。 
报天骄膏斧。 
摩空铜垒， 
闸流瞿滟， 
扫清云雾。 
楼兰飞馘， 
焉耆授首， 
谩夸称前古。 
须知开庆， 
太平千载， 
方从今数。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贺新郎十八首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">宝扇驱纤暑。 
又凄凉、蒲觞菰忝， 
异乡重午。 
巧索从来无人系， 
惟对榴花自语。 
也何用、讴秦舞楚。 
生愧孟尝搀一日， 
叹三千、客汗挥成雨。 
如伯始， 
谩台傅。 
循环浩劫无终古。 
但坤牛、乾马抽换， 
是长生谱。 
安得笺天天便许， 
归炼金翁木父。 
问海运、争如穴处。 
一笑流行还坎止， 
算陈陈、往事俱灰土。 
南墅鹤， 
想思主。 
碧沼横梅屋。 
水平堤、双双翠羽， 
引雏偷浴。 
倚户无人深院静， 
犹忆棋敲嫩玉。 
还又是、朱樱初熟。 
手绾提炉香一炷， 
黯消魂、伫立阑干曲。 
闲转步， 
数修竹。 
新来有个眉峰蹙。 
自王姚、后魏都褪， 
只成愁独。 
凤带鸾钗宫样巧， 
争奈腰圈倦束。 
谩困倚、云鬟堆绿。 
淡月帘栊黄昏後， 
把灯花、印约休轻触。 
花烬落， 
泪珠簌。 
汲水驱炎热。 
晚些儿、披衣露坐， 
待他凉月。 
俄顷银盘从海际， 
推上璇霄璧阙。 
尽散作、满怀冰雪。 
万里河潢收卷去， 
掩长庚、弧矢光都灭。 
一大片， 
琉璃揭。 
玉ょ擣药何时歇。 
几千年、阴晴隐现， 
团圆亏缺。 
月缺还圆人但老， 
重换朱颜无诀。 
想旧日、嫦娥心别。 
且吸琼浆斟北斗， 
尽今来、古往俱休说。 
香茉莉， 
正清绝。 
可意人如玉。 
小帘栊、轻匀淡泞， 
道家装束。 
长恨春归无寻处， 
全在波明黛绿。 
看冶叶、倡条浑俗。 
比似江梅清有韵， 
更临风、对月斜依竹。 
看不足， 
咏不足。 
曲屏半掩青山簇。 
正轻寒、夜来花睡， 
半敧残烛。 
缥缈九霞光里梦， 
香在衣裳剩馥。 
又只恐、铜壶声促。 
试问送人归去後， 
对一奁、花影垂金粟。 
肠易断， 
倩谁续。 
了却儿痴外。 
撰园林、亭台馆榭， 
谩当吾世。 
红楯朱桥相映带， 
人在百花丛里。 
更依约、垂杨衬水。 
桧柏芙蓉橙桂菊， 
也还须、收拾秋冬意。 
闲坐久， 
忽惊起。 
繁华寂寞千年地。 
便渊明、桃源记在， 
几人知此。 
双手上还银菟印， 
趁得东风行李。 
看鄮岭、鄞江澄霁。 
从此归欤无一欠， 
但君恩、天大难酬耳。 
嗟倦鸟， 
投林志。 
拍手阑干外。 
想回头、人非物是， 
不知何世。 
万事情知都是梦， 
聊复推迁梦里。 
也幻出、云山烟水。 
白白红红虽褪尽， 
尽倡条、浪蕊皆春意。 
时可醉， 
醉扶起。 
瀛洲旧说神仙地。 
奈江南、猿啼鹤泪， 
怨怀如此。 
三五阿婆涂抹遍， 
多少残樱剩李。 
又过雨、亭皋初霁。 
惭愧故人相问讯， 
但一回、一见苍颜耳。 
谁念我， 
鹪鹩志。 
扑尽征衫气。 
小夷犹、尊罍杖履， 
踏开花事。 
邂逅山翁行乐处， 
何似乌衣旧里。 
叹芳草、舞台歌地。 
百岁光阴如梦断， 
算古今、兴废都如此。 
何用洒， 
儿曹泪。 
江南自有渔樵队。 
想家山、猿愁鹤怨， 
问人归未。 
寄语寒梅休放尽， 
留取三花两蕊。 
待老子、领些春意。 
皎皎风流心自许， 
尽何妨、瘦影横斜水。 
烦翠羽， 
伴醒醉。 
说著成凄楚。 
正尘飞、岷峨滟澦， 
兔嗥孤舞。 
颇牧禁中留不住， 
弹压征西幕府。 
便一舸、月汀烟渚。 
四塞三关天样险， 
问何人、自辟鼪鼯路。 
成败事， 
几今古。 
荼シ芍药春将暮。 
最无情、飘零柳絮， 
搅人离绪。 
屈指秋风吹雁信， 
应忆西湖夜雨。 
谩岁月、消磨如许。 
上下四方男子志， 
肯临歧、昵昵儿曹语。 
呼大白， 
为君举。 
晚打西江渡。 
便抬头、严城鼓角， 
乱烟深处。 
无限珠玑双手接， 
颇觉奚囊暴富。 
强载月、空舟回去。 
劝子不须忧百草， 
四周维、自著灵鳌柱。 
互今古， 
只如许。 
杭州直北还乡路。 
想山中、猿呼鹿啸， 
鹭翔鸥舞。 
尽道翁归真个也， 
只怕颜容非故。 
愿从此、耕云钓雨。 
盘谷幽深空谷杳， 
但书来、时寄相思句。 
千里外， 
镇延伫。 
未是全衰暮。 
但相思、昭亭数曲， 
水村烟墅。 
只比儿儿额上寿， 
尚有时光如许。 
况坎子、常交离午。 
须信火龙能陆战， 
更驱他、水虎蟠沧浦。 
崑崙顶， 
时飞度。 
东皇蓦向崑崙遇。 
道如今、金阶玉陛， 
待卿阔步。 
犹恐荆人攀恋切， 
未放征帆高举。 
怕公去、狐狸嗥舞。 
江汉一时谁作者， 
想声声、赞祝明良聚。 
天下久， 
望霖雨。 
笑口开能几。 
把年年、芳情冶思， 
总抛闲里。 
桃杏枝头春才半， 
寒食清明又是。 
但岁月、飙飞川逝。 
回首秦楼双燕语， 
到如今、目断斜阳外。 
将往事， 
试重记。 
香罗尚有相思泪。 
算人生、新愁易积， 
旧欢难继。 
水上流红无觅处， 
还隔关山万里。 
但赢得、新来憔悴。 
昨夜东风颠狂後， 
想馀芳、尽是飘零底。 
词写就， 
倩谁寄。 
雪鬓难重绿。 
但け然、黄庭境界， 
抱藏龟六。 
也向无何乡里去， 
白堕舟边漾渌。 
算种种、尘缘都足。 
争那名缰犹系绊， 
尽辜他、猿鹤双溪曲。 
时又夏， 
暑将溽。 
虚舟飘瓦何烦歜。 
奈羊肠、千歧万折， 
近来纯熟。 
怅望老仙烟水外， 
惟把江云送目。 
想裴墅、碧梧金竹。 
安得结庐相近傍， 
买闲田、数亩躬耕筑。 
已梦断， 
大槐国。 
烟树瓜洲岸。 
望旌旗、猎猎摇空， 
故人天远。 
不似沙鸥飞得渡， 
直到雕鞍侧畔。 
但徙倚、危阑目断。 
自古锺情须我辈， 
况人间、万事思量遍。 
涛似雪， 
风如箭。 
扬州十里朱帘卷。 
想桃根桃叶， 
依稀旧家庭院。 
谁把青红吹到眼， 
知有醉翁局段。 
便回首、舟移帆转。 
渺渺江波愁未了， 
正淮山、日暮云撩乱。 
阁酒盏， 
倚歌扇。 
燕子呢喃语。 
小园林、残红剩紫， 
已无三数。 
绿叶青枝成步障， 
空有蜂旋蝶舞。 
又宝扇</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">踏莎行</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">红药将残， 
绿荷初展。 
森森竹里闲庭院。 
一炉香烬一瓯茶， 
隔墙听得黄鹂啭。 
陌上春归， 
水边人远。 
尽将前事思量遍。 
流光冉冉为谁忙， 
小桥伫立斜阳晚。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酹江月·念奴娇</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">晓来窗外， 
正南枝初放， 
两花三蕊。 
千古春风头上立， 
羞退秾桃繁李。 
姑射神游， 
寿阳妆褪， 
色界尘都洗。 
竹扉松户， 
平生所寄聊耳。 
堪笑强说和羹， 
此君心事， 
指高山流水。 
陇驿凄凉， 
却怕被、哀角城头吹起。 
此处关情， 
为他凝伫， 
淡月清霜里。 
巡檐何事， 
岁寒相誓而已。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉桃源·阮郎归</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">东风阑槛两三亭。 
游人步晚晴。 
蜂回蝶转得能轻。 
忽然春意生。 
花未老， 
酒须倾。 
劝君休独醒。 
古来我辈最锺情。 
举头百舌声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长相思</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">燕高飞。 
燕低飞。 
正是黄梅青杏时。 
榴花开数枝。 
梦归期。 
数归期。 
想见画楼天四垂。 
有人攒黛眉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">阮郎归</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">软风轻霭弄晴晖。 
鹁鸠相应啼。 
画堂人静画帘垂。 
阑干独倚时。 
闲拾句， 
困寻棋。 
沈吟心是非。 
荼シ开遍柳花飞。 
惜春春不知。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">隔浦莲·隔浦莲近拍</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">扇荷偷换羽葆。 
院宇人声窈。 
独步亭皋下， 
阑干并、栖幽鸟。 
新雨抽嫩草。 
檐花闹。 
一片萍铺沼。 
燕雏小。 
书空底事， 
那堪手版持倒。 
今来古往， 
几见北邙人晓。 
乡号无何但日到。 
休觉。 
陶然身世尘表。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">霜天晓角</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">杯中吸月。 
桂树飞琼屑。 
莫道胡床老子， 
怕风露、向凄冽。 
回首云娥折。 
老大成痴绝。 
且醉今宵光景， 
莫容易、向人说。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">青玉案</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">十年三过苏台路。 
还又是、匆匆去。 
迅景流光容易度。 
鹭洲鸥渚， 
苇汀芦岸， 
总是消魂处。 
苍烟欲合斜阳暮。 
付与愁人砌愁句。 
为问新愁愁底许。 
酒边成醉， 
醉边成梦， 
梦断前山雨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹊桥仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">扁舟昨泊， 
危亭孤啸， 
目断闲云千里。 
前山急雨过溪来， 
尽洗却、人间暑气。 
暮鸦木末， 
落凫天际， 
都是一团秋意。 
痴儿呆女贺新凉， 
也不道、西风又起。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吴潜</p>
                                <pre class="card-text">去日春山淡翠眉。 
到家恰好整寒衣。 
人归玉垒天应惜， 
舟过松江月半垂。 
千万绪， 
两三卮。 
送君不忍与君违。 
书来频寄西边讯， 
是我江南愁断时。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>