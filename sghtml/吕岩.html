<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        吕岩
    </title>
    <meta name="description" content="吕岩的诗歌作品集，包含其生平、朝代及精彩诗篇。">
    <meta name="keywords" content="吕岩,诗歌,生平">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row scrolling-menu">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">吕岩</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 吕岩，字洞宾，唐代京兆人。咸通举进士，曾两为县令。值黄巢起义，携家入终南</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">七夕</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">四海孤游一野人， 
两壶霜雪足精神。 
坎离二物君收得， 
龙虎丹行运水银。 
野人本是天台客， 
石桥南畔有旧宅。 
父子生来有两口， 
多好歌笙不好拍。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">七言</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">金丹一粒定长生， 
须得真铅炼甲庚。 
火取南方赤凤髓， 
水求北海黑龟精。 
鼎追四季中央合， 
药遣三元八卦行。 
斋戒兴功成九转， 
定应入口鬼神惊。 
功满来来际会难， 
又闻东去上仙坛。 
杖头春色一壶酒， 
顶上云攒五岳冠。 
饮酒龟儿人不识， 
烧山符子鬼难看。 
先生去后身须老， 
乞与贫儒换骨丹。 
碧潭深处一真人， 
貌似桃花体似银。 
鬓发未斑缘有术， 
红颜不老为通神。 
蓬莱要去如今去， 
架上黄衣化作云。 
任彼桑田变沧海， 
一丸丹药定千春。 
炉养丹砂鬓不斑， 
假将名利住人间。 
已逢志士传神药， 
又喜同流动笑颜。 
老子道经分付得， 
少微星许共相攀。 
幸蒙上士甘捞摝， 
处世输君一个闲。 
谁解长生似我哉， 
炼成真气在三台。 
尽知白日升天去， 
刚逐红尘下世来。 
黑虎行时倾雨露， 
赤龙耕处产琼瑰。 
只吞一粒金丹药， 
飞入青霄更不回。 
乱云堆里表星都， 
认得深藏大丈夫。 
绿酒醉眠闲日月， 
白蘋风定钓江湖。 
长将气度随天道， 
不把言词问世徒。 
山水路遥人不到， 
茅君消息近知无。 
鹤为车驾酒为粮， 
为恋长生不死乡。 
地脉尚能缩得短， 
人年岂不展教长。 
星辰往往壶中见， 
日月时时衲里藏。 
若欲时流亲得见， 
朝朝不离水银行。 
灵芝无种亦无根， 
解饮能餐自返魂。 
但得烟霞供岁月， 
任他乌兔走乾坤。 
婴儿只恋阳中母， 
姹女须朝顶上尊。 
一得不回千古内， 
更无冢墓示儿孙。 
世上何人会此言， 
休将名利挂心田。 
等闲倒尽十分酒， 
遇兴高吟一百篇。 
物外烟霞为伴侣， 
壶中日月任婵娟。 
他时功满归何处， 
直驾云车入洞天。 
玄门帝子坐中央， 
得算明长感玉皇。 
枕上山河和雨露， 
笛中日月混潇湘。 
坎男会遇逢金女， 
离女交腾嫁木郎。 
真个夫妻齐守志， 
立教牵惹在阴阳。 
遥指高峰笑一声， 
红霞紫雾面前生。 
每于廛市无人识， 
长到山中有鹤行。 
时弄玉蟾驱鬼魅， 
夜煎金鼎煮琼英。 
他时若赴蓬莱洞， 
知我仙家有姓名。 
堪笑时人问我家， 
杖担云物惹烟霞。 
眉藏火电非他说， 
手种金莲不自夸。 
三尺焦桐为活计， 
一壶美酒是生涯。 
骑龙远出游三岛， 
夜久无人玩月华。 
九曲江边坐卧看， 
一条长路入天端。 
庆云捧拥朝丹阙， 
瑞气裴回起白烟。 
铅汞此时为至药， 
坎离今日结神丹。 
功能济命长无老， 
只在人心不是难。 
玄门玄理又玄玄， 
不死根元在汞铅。 
知是一般真个术， 
调和六一也同天。 
玉京山上羊儿闹， 
金水河中石虎眠。 
妙要能生觉本体， 
勤心到处自如然。 
公卿虽贵不曾酬， 
说著仙乡便去游。 
为讨石肝逢蜃海， 
因寻甜雪过瀛洲。 
山川醉后壶中放， 
神鬼闲来匣里收。 
据见目前无个识， 
不如杯酒混凡流。 
曾邀相访到仙家， 
忽上昆仑宴月华。 
玉女控拢苍獬豸， 
山童提挈白虾蟆。 
时斟海内千年酒， 
惯摘壶中四序花。 
今在人寰人不识， 
看看挥袖入烟霞。 
火种丹田金自生， 
重重楼阁自分明。 
三千功行百旬见， 
万里蓬莱一日程。 
羽化自应无鬼录， 
玉都长是有仙名。 
今朝得赴瑶池会， 
九节幢幡洞里迎。 
因看崔公入药镜， 
令人心地转分明。 
阳龙言向离宫出， 
阴虎还于坎位生。 
二物会时为道本， 
五方行尽得丹名。 
修真道士如知此， 
定跨赤龙归玉清。 
浮生不实为轻忽， 
衲服深藏奇异骨。 
非是尘中不染尘， 
焉得物外通无物。 
共语难兮情兀兀， 
独自行时轻拂拂。 
一点刀圭五彩生， 
飞丹走入神仙窟。 
莫怪爱吟天上诗， 
盖缘吟得世间稀。 
惯餐玉帝宫中饭， 
曾著蓬莱洞里衣。 
马踏日轮红露卷， 
凤衔月角擘云飞。 
何时再控青丝辔， 
又掉金鞭入紫微。 
黄芽白雪两飞金， 
行即高歌醉即吟。 
日月暗扶君甲子， 
乾坤自与我知音。 
精灵灭迹三清剑， 
风雨腾空一弄琴。 
的当南游归甚处， 
莫交鹤去上天寻。 
云鬓双明骨更轻， 
自言寻鹤到蓬瀛。 
日论药草皆知味， 
问著神仙自得名。 
簪冷夜龙穿碧洞， 
枕寒晨虎卧银城。 
来春又拟携筇去， 
为忆轩辕海上行。 
龙精龟眼两相和， 
丈六男儿不奈何。 
九盏水中煎赤子， 
一轮火内养黄婆。 
月圆自觉离天网， 
功满方知出地罗。 
半醉好吞龙凤髓， 
劝君休更认弥陀。 
强居此境绝知音， 
野景虽多不合吟。 
诗句若喧卿相口， 
姓名还动帝王心。 
道袍薜带应慵挂， 
隐帽皮冠尚懒簪。 
除此更无余个事， 
一壶村酒一张琴。 
华阳山里多芝田， 
华阳山叟复延年。 
青松岩畔攀高干， 
白云堆里饮飞泉。 
不寒不热神荡荡， 
东来西去气绵绵。 
三千功满好归去， 
休与时人说洞天。 
天生不散自然心， 
成败从来古与今。 
得路应知能出世， 
迷途终是任埋沈。 
身边至药堪攻炼， 
物外丹砂且细寻。 
咫尺洞房仙景在， 
莫随波浪没光阴。 
自隐玄都不记春， 
几回沧海变成尘。 
玉京殿里朝元始， 
金阙宫中拜老君。 
闷即驾乘千岁鹤， 
闲来高卧九重云。 
我今学得长生法， 
未肯轻传与世人。 
北帝南辰掌内观， 
潜通造化暗相传。 
金槌袖里居元宅， 
玉户星宫降上玄。 
举世尽皆寻此道， 
谁人空里得玄关。 
明明道在堪消息， 
日月滩头去又还。 
日影元中合自然， 
奔雷走电入中原。 
长驱赤马居东殿， 
大启朱门泛碧泉。 
怒拔昆吾歌圣化， 
喜陪孤月贺新年。 
方知此是生生物， 
得在仁人始受传。 
六龙齐驾得升乾， 
须觉潜通造化权。 
真道每吟秋月</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">三字诀</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">这个道， 
非常道。 
性命根， 
生死窍。 
说著丑， 
行着妙。 
人人憎， 
个个笑。 
大关键， 
在颠倒。 
莫厌秽， 
莫计较。 
得他来， 
立见效。 
地天泰， 
为朕兆。 
口对口， 
窍对窍。 
吞入腹， 
自知道。 
药苗新， 
先天兆。 
审眉间， 
行逆道。 
滓质物， 
自继绍。 
二者余， 
方绝妙。 
要行持， 
令人叫。 
气要坚， 
神莫耗。 
若不行， 
空老耄。 
认得真， 
老还少。 
不知音， 
莫语要。 
些儿法， 
合大道。 
精气神， 
不老药。 
静里全， 
明中报。 
乘凤鸾， 
听天诏。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">与潭州智度寺慧觉诗</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">达者推心兼济物， 
圣贤传法不离真。 
请师开说西来意， 
七祖如今未有人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">为贾师雄发明古铁镜</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">手内青蛇凌白日， 
洞中仙果艳长春。 
须知物外烟霞客， 
不是尘中磨镜人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">五言</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">悟了长生理， 
秋莲处处开。 
金童登锦帐， 
玉女下香阶。 
虎啸天魂住， 
龙吟地魄来。 
有人明此道， 
立使返婴孩。 
姹女住南方， 
身边产太阳。 
蟾宫烹玉液， 
坎户炼琼浆。 
过去神仙饵， 
今来到我尝。 
一杯延万纪， 
物外任翱翔。 
顿悟黄芽理， 
阴阳禀自然。 
乾坤炉里炼， 
日月鼎中煎。 
木产长生汞， 
金烹续命铅。 
世人明此道， 
立便返童颜。 
宇宙产黄芽， 
经炉煅作砂。 
阴阳烹五彩， 
水火炼三花。 
鼎内龙降虎， 
壶中龟遣蛇。 
功成归物外， 
自在乐烟霞。 
要觅长生路， 
除非认本元。 
都来一味药， 
刚道数千般。 
丹鼎烹成汞， 
炉中炼就铅。 
依时服一粒， 
白日上冲天。 
姹女住瑶台， 
仙花满地开。 
金苗从此出， 
玉蕊自天来。 
凤舞长生曲， 
鸾歌续命杯。 
有人明此道， 
海变已千回。 
古往诸仙子， 
根元占甲庚。 
水中闻虎啸， 
火里见龙行。 
进退穷三候， 
相吞用八纮。 
冲天功行满， 
寒暑不能争。 
我悟长生理， 
太阳伏太阴。 
离宫生白玉， 
坎户产黄金。 
要主君臣义， 
须存子母心。 
九重神室内， 
虎啸与龙吟。 
灵丹产太虚， 
九转入重炉。 
浴就红莲颗， 
烧成白玉珠。 
水中铅一两， 
火内汞三铢。 
吃了瑶台宝， 
升天任海枯。 
姹女住离宫， 
身边产雌雄。 
炉中七返毕， 
鼎内九还终。 
悟了鱼投水， 
迷因鸟在笼。 
耄年服一粒， 
立地变冲童。 
盗得乾坤祖， 
阴阳是本宗。 
天魂生白虎， 
地魄产青龙。 
运宝泥丸在， 
搬精入上宫。 
有人明此法， 
万载貌如童。 
要觅金丹理， 
根元不易逢。 
三才七返足， 
四象九还终。 
浴就微微白， 
烧成渐渐红。 
一丸延万纪， 
物外去冲冲。 
个个觅长生， 
根元不易寻。 
要贪天上宝， 
须去世间琛。 
炼就水中火， 
烧成阳内阴。 
祖师亲有语， 
一味水中金。 
万物皆生土， 
如人得本元。 
青龙精是汞， 
白虎水为铅。 
悟者子投母， 
迷应地是天。 
将来物外客， 
个个补丹田。 
二十四神清， 
三千功行成。 
寒云连地转， 
圣日满天明。 
玉子偏宜种， 
金田岂在耕。 
此中真妙理， 
谁道不长生。 
妙妙妙中妙， 
玄玄玄更玄。 
动言俱演道， 
语默尽神仙。 
在掌如珠异， 
当空似月圆。 
他时功满后， 
直入大罗天。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">仙乐侑席</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">曾经天上三千劫， 
又在人间五百年。 
腰下剑锋横紫电， 
炉中丹焰起苍烟。 
才骑白鹿过苍海， 
复跨青牛入洞天。 
小技等闲聊戏尔， 
无人知我是真仙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">促拍满路花</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">秋风吹渭水， 
落叶满长安。 
黄尘车马道、独清闲。 
自然炉鼎， 
虎绕与龙盘。 
九转丹砂就， 
琴心三叠， 
蕊宫看舞胎仙。 
任万钉、宝带貂蝉。 
富贵欲薰天。 
黄粱炊未熟、梦惊残。 
是非海里， 
直道作人难。 
袖手江南去， 
白苹红寥， 
又寻湓浦庐山。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">修身诀</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">人命急如线， 
上下来往速如箭。 
认得是元神， 
子后午前须至炼。 
随意出， 
随意入， 
天地三才人得一。 
既得一， 
勿遗失， 
失了永求无一物。 
堪叹荒郊冢墓中， 
自古灭亡不知屈。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">六么令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">东与西， 
眼与眉。 
偃月炉中运坎离， 
灵砂且上飞。 
最幽微， 
是天机， 
你休痴， 
你不知。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">六言</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">春暖群花半开， 
逍遥石上徘徊。 
独携玉律丹诀， 
闲踏青莎碧苔。 
古洞眠来九载， 
流霞饮几千杯。 
逢人莫话他事， 
笑指白云去来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">减字木兰花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">暂游大庾。 
白鹤飞来谁共语。 
岭畔人家。 
曾见寒梅几度花。 
春来春去。 
人在落花流水处。 
花满前溪。 
藏尽神仙人不知。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">别诗二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">无心独坐转黄庭， 
不逐时流入利名。 
救老只存真一气， 
修生长遣百神灵。 
朝朝炼液归琼垄， 
夜夜朝元养玉英。 
莫笑老人贫里乐， 
十年功满上三清。 
时人受气禀阴阳， 
均体乾坤寿命长。 
为重本宗能寿永， 
因轻元祖遂沦亡。 
三宫自有回流法， 
万物那无运用方。 
咫尺昆仑山上玉， 
几人知是药中王。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">剑画此诗于襄阳雪中</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">岘山一夜玉龙寒， 
凤林千树梨花老。 
襄阳城里没人知， 
襄阳城外江山好。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">劝世</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">一毫之善， 
与人方便。 
一毫之恶， 
劝君莫作。 
衣食随缘， 
自然快乐。 
算是甚命， 
问什么卜。 
欺人是祸， 
饶人是福。 
天眼昭昭， 
报应甚速。 
谛听吾言， 
神钦鬼伏。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">勉牛生、夏侯生</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">二秀才， 
二秀才兮非秀才， 
非秀才兮是仙才。 
中华国里亲遭遇， 
仰面观天笑眼开。 
鹤形兮龟骨， 
龙吟兮虎颜。 
我有至言相劝勉， 
愿君兮勿猜勿猜。 
但煦日吹月， 
咽雨呵雷。 
火寄冥宫， 
水济丹台。 
金木交而土归位， 
铅汞分而丹露胎。 
赤血换而白乳流， 
透九窍兮动百骸。 
然然卷， 
然然舒， 
哀哀咍咍。 
孩儿喘而不死， 
腹空虚兮长斋。 
酬名利兮狂歌醉舞， 
酬富贵兮麻裰莎鞋。 
甲子问时休记， 
看桑田变作黄埃。 
青山白云好居住， 
劝君归去来兮归去来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">化江南简寂观道士侯用晦磨剑</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">欲整锋铓敢惮劳， 
凌晨开匣玉龙嗥。 
手中气概冰三尺， 
石上精神蛇一条。 
奸血默随流水尽， 
凶豪今逐渍痕消。 
削平浮世不平事， 
与尔相将上九霄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">参黄龙机悟后呈偈</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">弃却瓢囊摵碎琴， 
如今不恋□中金。 
自从一见黄龙后， 
始觉从前错用心。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">又记</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">数载乐幽幽， 
欲逃寒暑逼。 
不求名与利， 
犹恐身心役。 
苦志慕黄庭， 
殷勤求道迹。 
阴功暗心修， 
善行长日积。 
世路果逢师， 
时人皆不识。 
我师机行密， 
怀量性孤僻。 
解把五行移， 
能将四象易。 
传余造化门， 
始悟希夷则。 
服取两般真， 
从头路端的。 
烹煎日月壶， 
不离乾坤侧。 
至道眼前观， 
得之元咫尺。 
真空空不空， 
真色色非色。 
推倒玉葫芦， 
迸出黄金液。 
紧把赤龙头， 
猛将骊珠吸。 
吞归脏腑中， 
夺得神仙力。 
妙号一黍珠， 
延年千万亿。 
同途听我吟， 
与道相亲益。 
未晓真黄芽， 
徒劳游紫陌。 
把住赤乌魂， 
突出银蟾魄。 
未省此中玄， 
常流容易测。 
三天应有路， 
九地终无厄。 
守道且藏愚， 
忘机要混迹。 
群生莫相轻， 
已是蓬莱客。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">口占</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">非神亦非仙， 
非术亦非幻。 
天地有终穷， 
桑田几迁变。 
身固非我有， 
财亦何足恋。 
曷不从吾游， 
骑鲸腾汗漫。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">哭陈先生</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">天网恢恢万象疏， 
一身亲到华山区。 
寒云去后留残月， 
春雪来时问太虚。 
六洞真人归紫府， 
千年鸾鹤老苍梧。 
自从遗却先生后， 
南北东西少丈夫。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">大云寺茶诗</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">玉蕊一枪称绝品， 
僧家造法极功夫。 
兔毛瓯浅香云白， 
虾眼汤翻细浪俱。 
断送睡魔离几席， 
增添清气入肌肤。 
幽丛自落溪岩外， 
不肯移根入上都。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">失调名</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">别无巧妙， 
与你方儿一个。 
子後午前定息坐。 
夹脊双门崑崙过。 
恁时得气力， 
思量我。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宋朝张天觉为相之日有褴缕道人……</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">捏土为香事有因， 
世间宜假不宜真。 
皇朝宰相张天觉， 
天下云游吕洞宾。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宿州天庆观殿门留赠符离道士</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">秋景萧条叶乱飞， 
庭松影里坐移时。 
云迷鹤驾何方去， 
仙洞朝元失我期。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄白龙洞刘道人</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">玉走金飞两曜忙， 
始闻花发又秋霜。 
徒夸篯寿千来岁， 
也是云中一电光。 
一电光， 
何太疾， 
百年都来三万日。 
其间寒暑互煎熬， 
不觉童颜暗中失。 
纵有儿孙满眼前， 
却成恩爱转牵缠。 
及乎精竭身枯朽， 
谁解教伊暂驻颜。 
延年之道既无计， 
不免将身归逝水。 
但看古往圣贤人， 
几个解留身在世。 
身在世， 
也有方， 
只为时人误度量。 
竞向山中寻草药， 
伏铅制汞点丹阳。 
点丹阳， 
事迥别， 
须向坎中求赤血。 
取来离位制阴精， 
配合调和有时节。 
时节正， 
用媒人， 
金翁姹女结亲姻。 
金翁偏爱骑白虎， 
姹女常驾赤龙身。 
虎来静坐秋江里， 
龙向潭中奋身起。 
两兽相逢战一场， 
波浪奔腾如鼎沸。 
黄婆丁老助威灵， 
撼动乾坤走神鬼。 
须臾战罢云气收， 
种个玄珠在泥底。 
从此根芽渐长成， 
随时灌溉抱真精。 
十月脱胎吞入口， 
忽觉凡身已有灵。 
此个事， 
世间稀， 
不是等闲人得知。 
宿世若无仙骨分， 
容易如何得遇之。 
金液丹， 
宜便炼， 
大都光景急如箭。 
要取鱼， 
须结筌， 
何不收心炼取铅。 
莫教烛被风吹灭， 
六道轮回难怨天。 
近来世上人多诈， 
尽著布衣称道者。 
问他金木是何般， 
嘌口不言如害哑。 
却云服气与休粮， 
别有门庭道路长。 
岂不见阴君破迷歌里， 
太乙含真法最强。 
莫怪言词太狂劣， 
只为时人难鉴别。 
惟君心与我心同， 
方敢倾心与君说。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山隐</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">松枯石老水萦回， 
个里难教俗客来。 
抬眼试看山外景， 
纷纷风急障黄埃。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">崔中举进士游岳阳遇真人录沁园……</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">腹内婴儿养已成， 
且居廛市暂娱情。 
无端措大刚饶舌， 
却入白云深处行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">得火龙真人剑法</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">昔年曾遇火龙君， 
一剑相传伴此身。 
天地山河从结沫， 
星辰日月任停轮。 
须知本性绵多劫， 
空向人间历万春。 
昨夜钟离传一语， 
六天宫殿欲成尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">徽宗斋会</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">高谈阔论若无人， 
可惜明君不遇真。 
陛下问臣来日事， 
请看午未丙丁春。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆江南</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">淮南法， 
秋石最堪夸。 
位应乾坤白露节， 
象移寅卯紫河车。 
子午结朝霞。 
王阳术， 
得秘是黄牙。 
万蕊初生将此类， 
黄钟应律始归家。 
十月定君夸。 
黄帝术， 
玄妙美金花。 
玉液初凝红粉见， 
乾坤覆载暗交加。 
龙虎变成砂。 
长生术， 
玄要补泥丸。 
彭祖得之年八百， 
世人因此转伤残。 
谁是识阴丹。 
阴丹诀， 
三五合玄图。 
二八应机堪采运， 
玉琼回首免荣枯。 
颜貌胜凡姝。 
长生术， 
初九秘潜龙。 
慎勿从高宜作客， 
丹田流注气交通。 
耆老反婴童。 
修身客， 
莫误入迷津。 
气术金丹传在世， 
象天象地象人身。 
不用问东邻。 
还丹诀， 
九九最幽玄。 
三性本同一体内， 
要烧灵药切寻铅。 
寻得是神仙。 
长生药， 
不用问他人。 
八卦九宫看掌上， 
五行四象在人身。 
明了自通神。 
学道客， 
修养莫迟迟。 
光景斯须如梦里， 
还丹粟粒变金姿。 
死去莫回归。 
治生客， 
审细察微言。 
百岁梦中看即过， 
劝君修炼保尊年。 
不久是神仙。 
瑶池上， 
瑞雾霭群仙。 
素练金童锵凤板， 
青衣玉女啸鸾弦。 
身在大罗天。 
沉醉处， 
缥渺玉京山。 
唱彻步虚清燕罢， 
不知今夕是何年。 
海水又桑田。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">敲爻歌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">汉终唐国飘蓬客， 
所以敲爻不可测。 
纵横逆顺没遮栏， 
静则无为动是色。 
也饮酒， 
也食肉， 
守定胭花断淫欲。 
行歌唱咏胭粉词， 
持戒酒肉常充腹。 
色是药， 
酒是禄， 
酒色之中无拘束。 
只因花酒误长生， 
饮酒带花神鬼哭。 
不破戒， 
不犯淫， 
破戒真如性即沈。 
犯淫坏失长生宝， 
得者须由道力人。 
道力人， 
真散汉， 
酒是良朋花是伴。 
花街柳巷觅真人， 
真人只在花街玩。 
摘花戴饮长生酒， 
景里无为道自昌。 
一任群迷多笑怪， 
仙花仙酒是仙乡。 
到此乡， 
非常客， 
姹女婴儿生喜乐。 
洞中常采四时花， 
时花结就长生药。 
长生药， 
采花心， 
花蕊层层艳丽春。 
时人不达花中理， 
一诀天机直万金。 
谢天地， 
感虚空， 
得遇仙师是祖宗。 
附耳低言玄妙旨， 
提上蓬莱第一峰。 
第一峰， 
是仙物， 
惟产金花生恍惚。 
口口相传不记文， 
须得灵根骨髓坚。 
□骨髓， 
炼灵根， 
片片桃花洞里春。 
七七白虎双双养， 
八八青龙总一斤。 
真父母， 
送元宫， 
木母金公性本温。 
十二宫中蟾魄现， 
时时地魄降天魂。 
铅初就， 
汞初生， 
玉炉金鼎未经烹。 
一夫一妇同天地， 
一男一女合乾坤。 
庚要生， 
甲要生， 
生甲生庚道始萌。 
拔取天根并地髓， 
白雪黄芽自长成。 
铅亦生， 
汞亦生， 
生汞生铅一处烹。 
烹炼不是精和液， 
天地乾坤日月精。 
黄婆匹配得团圆， 
时刻无差口付传。 
八卦三元全藉汞， 
五行四象岂离铅。 
铅生汞， 
汞生铅， 
夺得乾坤造化权。 
杳杳冥冥生恍惚， 
恍恍惚惚结成团。 
性须空， 
意要专， 
莫遣猿猴取次攀。 
花露初开切忌触， 
锁居上釜勿抽添。 
玉炉中， 
文火烁， 
十二时中惟守一。 
此时黄道会阴阳， 
三性元宫无漏泄。 
气若行， 
真火炼， 
莫使玄珠离宝殿。 
加添火候切防危， 
初九潜龙不可炼。 
消息火， 
刀圭变， 
大地黄芽都长遍。 
五行数内一阳生， 
二十四气排珠宴。 
火足数， 
药方成， 
便有龙吟虎啸声。 
三铅只得一铅就， 
金果仙芽未现形。 
再安炉， 
重立鼎， 
跨虎乘龙离凡境。 
日精才现月华凝， 
二八相交在壬丙。 
龙汞结， 
虎铅成， 
咫尺蓬莱只一程。 
坤铅乾汞金丹祖， 
龙铅虎汞最通灵。 
达此理， 
道方成， 
三万神龙护水晶。 
守时定日明符刻， 
专心惟在意虔诚。 
黑铅过， 
采清真， 
一阵交锋定太平。 
三车搬运珍珠宝， 
送归宝藏自通灵。 
天神佑， 
地祇迎， 
混合乾坤日月精。 
虎啸一声龙出窟， 
鸾飞凤舞出金城。 
朱砂配， 
水银停， 
一派红霞列太清。 
铅池迸出金光现， 
汞火流珠入帝京。 
龙虎媾， 
外持盈， 
走圣飞灵在宝瓶。 
一时辰内金丹就， 
上朝金阙紫云生。 
仙桃熟。 
摘取饵， 
万化来朝天地喜。 
斋戒等候一阳生， 
便进周天参同理。 
参同理， 
炼金丹， 
水火薰蒸透百关。 
养胎十月神丹结， 
男子怀胎岂等闲。 
内丹成， 
外丹就， 
内外相接和谐偶。 
结成一块紫金丸， 
变化飞腾天地久。 
丹入腹， 
非寻常， 
阴阳剥尽化纯阳。 
飞升羽化三清客， 
各遂功成达上苍。 
三清客， 
驾琼舆， 
跨凤腾霄入太虚。 
似此逍遥多快乐， 
遨游三界最清奇。 
太虚之上修真士， 
朗朗圆成一物无。 
一物无， 
唯显道， 
五方透出真人貌。 
仙童仙女彩云迎， 
五明宫内传真诰。 
传真诰， 
话幽情， 
只是真铅炼汞精。 
声闻缘觉冰消散， 
外道修罗缩项惊。 
点枯骨， 
立成形， 
信道天梯似掌平。 
九祖先灵得超脱， 
谁羡繁华贵与荣。 
寻烈士， 
觅贤才， 
同安炉鼎化凡胎。 
若是悭财并惜宝， 
千万神仙不肯来。 
修真士， 
不妄说， 
妄说一句天公折。 
万劫尘沙道不成， 
七窍眼睛皆迸血。 
贫穷子， 
发誓切， 
待把凡流尽提接。 
同越蓬莱仙会中， 
凡景煎熬无了歇。 
尘世短， 
更思量， 
洞里乾坤日月长。 
坚志苦心三二载， 
百千万劫寿弥疆。 
达圣道， 
显真常， 
虎兕刀兵更不伤。 
水火蛟龙无损害， 
拍手天宫笑一场。 
这些功， 
真奇妙， 
分付与人谁肯要。 
愚徒死恋色和财， 
所以神仙不肯召。 
真至道， 
不择人， 
岂论高低富与贫。 
且饶帝子共王孙， 
须去繁华锉锐分。 
嗔不除， 
憨不改， 
堕入轮回生死海。 
堆金积玉满山川， 
神仙冷笑应不采。 
名非贵， 
道极尊， 
圣圣贤贤显子孙。 
腰间跨玉骑骄马， 
瞥见如同隙里尘。 
隙里尘， 
石中火， 
何在留心为久计。 
苦苦煎熬唤不回， 
夺利争名如鼎沸。 
如鼎沸， 
永沈沦， 
失道迷真业所根。 
有人平却心头棘， 
便把天机说与君。 
命要传， 
性要悟， 
入圣超凡由汝做。 
三清路上少人行， 
畜类门前争入去。 
报贤良， 
休慕顾， 
性命机关须守护。 
若还缺一不芳菲， 
执著波查应失路。 
只修性， 
不修命， 
此是修行第一病。 
只修祖性不修丹， 
万劫阴灵难入圣。 
达命宗， 
迷祖性， 
恰似鉴容无宝镜。 
寿同天地一愚夫， 
权物家财无主柄。 
性命双修玄又玄， 
海底洪波驾法船。 
生擒活捉蛟龙首， 
始知匠手不虚传。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">明胎息</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">密室静存神， 
阴阳重一斤。 
炼成离女液， 
咽尽坎男津。 
渐变逍遥体， 
超然自在身。 
更修功业满， 
旌鹤引朝真。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望江南·忆江南</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">瑶池上， 
瑞雾霭群仙。 
素练金童锵凤板， 
青衣玉女啸鸾笙。 
身在大罗天。 
沉醉处， 
缥缈玉京山。 
唱彻步虚清燕罢， 
不知今夕是何年。 
海水又桑田。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">梧桐影</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">落日斜， 
西风冷。 
幽人今夜来不来， 
教人立尽梧桐影。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">步蟾宫</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">坎离乾兑逢子午， 
须认取， 
自家根祖。 
地雷震动山头雨， 
要洗濯黄牙土。 
捉得金精牢闭锢， 
炼甲庚， 
要生龙虎。 
待他问汝甚人传， 
但说道， 
先生姓吕。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">目前咫尺长生路， 
多少愚人不悟。 
爱河浪阔， 
洪波风紧， 
舟船难渡。 
略听仙师语， 
到彼岸， 
只消一句。 
炼金丹换了， 
凡胎浊骨。 
免轮回， 
三涂苦。 
万事澄心定意， 
聚真阳、都归一处。 
分明认得， 
灵光真趣， 
本来面目。 
此个幽微理， 
莫容易， 
等闲分付。 
知蓬莱自有， 
神仙伴侣。 
同携手， 
朝天去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">汉宫春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">横笛声沉， 
倚危楼红日， 
江转天斜。 
黄尘边火澒洞， 
何处吾家。 
胎禽怨夜， 
来乘风、玄露丹霞。 
先生笑、飞空一剑， 
东风犹自天涯。 
情知道山中好， 
早翠嚣含隐， 
瑶草新芽。 
青溪故人信断， 
梦逐飙车。 
乾坤星火， 
归来了、煮石煎沙。 
回首处， 
幅巾蒲帐， 
云边独是桃花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">沁园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">琳馆清标， 
琼台丽质， 
何年天上飞来。 
扬州暂倚， 
后土为深栽。 
独立乾坤一树， 
春风占、万朵齐开。 
天然巧， 
蕊珠圆簇， 
玉瓣轻裁。 
见一花九朵， 
类玲珑玉斝， 
错落琼杯。 
得满盛香露， 
洗荡尘埃。 
是真元孕育， 
有仙风道骨， 
岂是凡胎。 
问真宰， 
难留下土， 
携而上蓬莱。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洞庭湖君山颂</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">午夜君山玩月回， 
西邻小圃碧莲开。 
天香风露苍华冷， 
云在青霄鹤未来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浪淘沙</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">我有屋三椽， 
住在灵源。 
无遮四壁任萧然。 
万象森罗为斗拱， 
瓦盖青天。 
无漏得多年， 
结就因缘。 
修成功行满三千。 
降得火龙伏得虎， 
陆路神仙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">海上相逢赵同</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">南宫水火吾须济， 
北阙夫妻我自媒。 
洞里龙儿娇郁律， 
山前童子喜徘徊。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">渔家傲</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">二月江南山水路。 
李花零落春无主。 
一个鱼儿无觅处。 
风和雨。 
玉龙生甲归天去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">渔父词十八首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">四象分明八卦周， 
乾坤男女论绸缪。 
交会处， 
更娇羞， 
转觉情深玉体柔。 
闭目寻真真自归， 
玄珠一颗出辉辉。 
终日玩， 
莫抛离， 
免使阎王遣使追。 
九转功成数尽乾， 
开炉拨鼎见金丹。 
餐饵了， 
别尘寰， 
足蹑青云突上天。 
大道从来属自然。 
空堂寂坐守机关。 
三田宝， 
镇长存， 
赤帝分明坐广寒。 
举世人生何所依， 
不求自己更求谁。 
绝嗜欲， 
断贪痴， 
莫把神明暗里欺。 
位立三才属五行， 
阴阳合处便相生。 
龙飞踊， 
虎狌狞， 
吐个神珠各战争。 
万劫千生得个人， 
须知先世种来因。 
速觉悟。 
出迷津， 
莫使轮回受苦辛。 
运本还元于此寻， 
周流金鼎虎龙吟。 
身不老， 
俗难侵， 
貌返童颜骨变金。 
卯酉门中作用时， 
赤龙时蘸玉清池。 
云薄薄， 
雨微微， 
看取妖容露雪肌。 
闭目藏真神思凝， 
杳冥中里见吾宗。 
无边畔， 
迥朦胧， 
玄景观来觉尽空。 
会合都从戊巳家， 
金铅水汞莫须夸。 
只此物， 
结丹砂， 
反覆阴阳色转华。 
恍惚擒来得自然， 
偷他造化在其间。 
神鼎内， 
火烹煎， 
尽历阴阳结作丹。 
还返初成立变童， 
瑞莲开处色辉红。 
金鼎内， 
迥朦胧， 
换骨添筋处处通。 
日月交加晓夜奔， 
昆仑顶上定乾坤。 
真镜里， 
实堪论， 
叆叆红霞晓寂门。 
子午常餐日月精， 
玄关门户启还扃。 
长如此， 
过平生， 
且把阴阳子细烹。 
那个仙经述此方， 
参同大易显阴阳。 
须穷取， 
莫颠狂， 
会者名高道自昌。 
学道初从此处修， 
断除贪爱别娇柔。 
长守静， 
处深幽， 
服气餐霞饱即休。 
贪贵贪荣逐利名， 
追游醉后恋欢情。 
年不永， 
代君惊， 
一报身终那里生。 
以上吕岩作品《渔父词十八首》共18首        </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满庭芳</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">大道渊源， 
高真隐秘， 
风流岂可知闻。 
先天一气， 
清浊自然分。 
不识坎离颠倒， 
谁能辨、金木浮沉？ 
幽微处， 
无中产有， 
涧畔虎龙吟。 
壶中， 
真造化， 
天精地髓， 
阴魄阳魂。 
运周天水火， 
燮理寒温。 
十月脱胎丹就， 
除此外、皆是傍门。 
君知否， 
尘寰走遍， 
端的少知音。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">潭州鹤会</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">这回相见不无缘， 
满院风光小洞天。 
一剑当空又飞去， 
洞庭惊起老龙眠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">熙宁元年八月十九日过湖州东林……</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">西邻已富忧不足， 
东老虽贫乐有余。 
白酒酿来缘好客， 
黄金散尽为收书。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">献郑思远施真人二仙</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">万劫千生到此生， 
此生身始觉飞轻。 
抛家别国云山外， 
炼魄全魂日月精。 
比见至人论九鼎， 
欲穷大药访三清。 
如今获遇真仙面， 
紫府仙扉得姓名。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">百字碑</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">养气忘言守， 
降心为不为。 
动静知宗祖， 
无事更寻谁。 
真常须应物， 
应物要不迷。 
不迷性自住， 
性住气自回。 
气回丹自结， 
壶中配坎离。 
阴阳生返复， 
普化一声雷。 
白云朝顶上， 
甘露洒须弥。 
自饮长生酒， 
逍遥谁得知。 
坐听无弦曲， 
明通造化机。 
都来二十句， 
端的上天梯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">直指大丹歌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">三清宫殿隐昆巅， 
日月光浮起紫烟。 
池沼泓泓翻玉液， 
楼台叠叠运灵泉。 
青龙乘火铅为汞， 
白虎腾波汞作铅。 
欲得坎男求匹偶， 
须凭离女结因缘。 
黄婆设尽千般计， 
金鼎开成一朵莲。 
列女擎乌当左畔， 
将军戴兔镇西边。 
黑龟却伏红炉下， 
朱雀还栖华阁前。 
然后澄神窥见影， 
三周功就驾云輧。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">真人行巴陵市太守怒其不避使案……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">暂别蓬莱海上游， 
偶逢太守问根由。 
身居北斗星杓下， 
剑挂南宫月角头。 
道我醉来真个醉， 
不知愁是怎生愁。 
相逢何事不相认， 
却驾白云归去休。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秘诀歌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">求之不见， 
来即不见。 
不见不见， 
君之素面。 
火里曾飞， 
水中亦见。 
道路非遥， 
身心不恋。 
又不知有返阴之龟， 
回阳之雁。 
遇即遇真人， 
达即达其神。 
一万二千甲子， 
这一壶流霞长春。 
流霞流霞， 
本性一家。 
饥餐日精， 
渴饮月华。 
将甲子丁丑之岁， 
与君决破东门之大瓜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秦州北山观留诗</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">石池清水是吾心， 
刚被桃花影倒沉。 
一到邽山宫阙内， 
销闲澄虑七弦琴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">窑头坯歌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">窑头坯， 
随雨破， 
只是未曾经水火。 
若经水火烧成砖， 
留向世间住万年。 
棱角坚完不复坏， 
扣之声韵堪磨镌。 
凡水火， 
尚成功， 
坚完万物谁能同。 
修行路上多少人， 
穷年炼养费精神。 
不道未曾经水火， 
无常一旦临君身。 
既不悟， 
终不悔， 
死了犹来借精髓。 
主持正念大艰辛， 
一失人身为异类。 
君不见洛阳富郑公， 
说与金丹如盲聋。 
执迷不悟修真理， 
焉知潜合造化功。 
又不见九江张尚书， 
服药失明神气枯。 
不知还丹本无质， 
翻饵金石何太愚。 
又不见三衢赵枢密， 
参禅作鬼终不识。 
修完外体在何边， 
辩捷语言终不实。 
窑头坯， 
随雨破， 
便似修行这几个。 
大丈夫， 
超觉性， 
了尽空门不为证。 
伏羲传道至于今， 
穷理尽性至于命。 
了命如何是本元， 
先认坎离并四正。 
坎离即是真常家， 
见者超凡须入圣。 
坎是虎， 
离是龙， 
二体本来同一宫。 
龙吞虎啖居其中， 
离合浮沈初复终。 
剥而复， 
否而泰， 
进退往来定交会。 
弦而望， 
明而晦， 
消长盈虚相匹配。 
神仙深入水晶宫， 
时饮醍醐清更醲。 
饵之千日功便成， 
金筋玉骨身已轻。 
此个景象惟自身， 
上升早得朝三清。 
三清圣位我亦有， 
本来只夺乾坤精。 
饮凡酒， 
食膻腥， 
补养元和冲更盈。 
自融结， 
转光明， 
变作珍珠飞玉京。 
须臾六年肠不馁， 
血化白膏体难毁。 
不食方为真绝粮， 
真气薰蒸肢体强。 
既不食， 
超百亿， 
口鼻都无凡喘息。 
真人以踵凡以喉， 
从此真凡两边立。 
到此遂成无漏身， 
胎息丹田涌真火。 
老氏自此号婴儿， 
火候九年都经过。 
留形住世不知春， 
忽尔天门顶中破。 
真人出现大神通， 
从此天仙可相贺。 
圣贤三教不异门， 
昧者劳心休恁么。 
有识自爱生， 
有形终不灭。 
叹愚人， 
空驾说。 
愚人流荡无则休， 
落趣循环几时彻。 
学人学人细寻觅， 
且须研究古金碧。 
金碧参同不计年， 
妙中妙兮玄中玄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">答僧见</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">三千里外无家客， 
七百年来云水身。 
行满蓬莱为别馆， 
道成瓦砾尽黄金。 
待宾榼里常存酒， 
化药炉中别有春。 
积德求师何患少， 
由来天地不私亲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">绍兴道会</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">偶乘青帝出蓬莱， 
剑戟峥嵘遍九垓。 
我在目前人不识， 
为留一笠莫沉埋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">绝句</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">息精息气养精神， 
精养丹田气养身。 
有人学得这般术， 
便是长生不死人。 
斗笠为帆扇作舟， 
五湖四海任遨游。 
大千沙界须臾至， 
石烂松枯经几秋。 
或为道士或为僧， 
混俗和光别有能。 
苦海翻成天上路， 
毗卢常照百千灯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">苏幕遮</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">天不高， 
地不大。 
惟有真心， 
物物俱含载。 
不用之时全体在。 
用即拈来， 
万象周沙界。 
虚无中， 
尘色内。 
尽是还丹， 
历历堪收采。 
这个鼎炉解不解。 
养就灵乌， 
飞出光明海。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西江月</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">一日清欢何往， 
十年旧事重拈。 
细风斜日到江南。 
春满平湖潋滟。 
黄简手题龙篆， 
绿舆前控鸾骖。 
玉清真軿署仙衔。 
列职灵台书监。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">警世</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">二八佳人体似酥， 
腰间仗剑斩凡夫。 
虽然不见人头落， 
暗里教君骨髓枯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谒石守道</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">高心休拟凤池游， 
朱绂银章宠已优。 
欲待祸来名欲灭， 
林泉养法预为谋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谷神歌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">我有一腹空谷虚， 
言之道有又还无。 
言之无兮不可舍， 
言之有兮不可居。 
谷兮谷兮太玄妙， 
神兮神兮真大道。 
保之守之不死名， 
修之炼之仙人号。 
神得一以灵， 
谷得一以盈。 
若人能守一， 
只此是长生。 
本不远离， 
身还不见。 
炼之功若成， 
自然凡骨变。 
谷神不死玄牝门， 
出入绵绵道若存。 
修炼还须夜半子， 
河车般载上昆仑。 
龙又吟， 
虎又啸， 
风云际会黄婆叫。 
火中姹女正含娇， 
回观水底婴儿俏。 
婴儿姹女见黄婆， 
儿女相逢两意和。 
金殿玉堂门十二， 
金翁木母正来过。 
重门过后牢关锁， 
点检斗牛先下火。 
进火消阴始一阳， 
千岁仙桃初结果。 
曲江东岸金乌飞， 
西岸清光玉兔辉。 
乌兔走归峰顶上， 
炉中姹女脱青衣。 
脱却青衣露素体， 
婴儿领入重帏里。 
十月情浓产一男， 
说道长生永不死。 
劝君炼， 
劝君修， 
谷神不死此中求。 
此中悟取玄微处， 
与君白日登瀛洲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赐齐州李希遇诗</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">少饮欺心酒， 
休贪不义财。 
福因慈善得， 
祸向巧奸来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠乔二郎</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">与君相见皇都里， 
陶陶动便经年醉。 
醉中往往爱藏真， 
亦不为他名与利。 
劝君休恋浮华荣， 
直须奔走烟霞程。 
烟霞欲去如何去， 
先须肘后飞金晶。 
金晶飞到上宫里， 
上宫下宫通光明。 
当时玉汞涓涓生， 
奔归元海如雷声。 
从此夫妻相际会， 
欢娱踊跃情无外。 
水火都来两半间， 
卦候翻成地天泰。 
一浮一沈阳炼阴， 
阴尽方知此理深。 
到底根元是何物， 
分明只是水中金。 
乔公乔公急下手， 
莫逐乌飞兼兔走。 
何如修炼作真人， 
尘世浮生终不久。 
人道长生没得来， 
自古至今有有有。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠刘方处士</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">六国愁看沉与浮， 
携琴长啸出神州。 
拟向烟霞煮白石， 
偶来城市见丹丘。 
受得金华出世术， 
期于紫府驾云游。 
年来摘得黄岩翠， 
琪树参差连地肺。 
露飘香陇玉苗滋， 
月上碧峰丹鹤唳。 
洞天消息春正深， 
仙路往还俗难继。 
忽因乘兴下白云， 
与君邂逅于尘世。 
尘世相逢开口希， 
共论太古同流志。 
瑶琴宝瑟与君弹， 
琼浆玉液劝我醉。 
醉中亦话兴亡事， 
云道总无珪组累。 
浮世短景倏成空， 
石火电光看即逝。 
韶年淑质曾非固， 
花面玉颜还作土。 
芳樽但继晓复昏， 
乐事不穷今与古。 
何如识个玄玄道， 
道在杳冥须细考。 
壶中一粒化奇物， 
物外千年功力奥。 
但能制得水中华， 
水火翻成金丹灶。 
丹就人间不久居， 
自有碧霄元命诰。 
玄洲旸谷悉可居， 
地寿天龄永相保。 
鸾车鹤驾逐云飞， 
迢迢瑶池应易到。 
耳闻争战还倾覆， 
眼见妍华成枯槁。 
唐家旧国尽荒芜， 
汉室诸陵空白草。 
蜉蝣世界实足悲， 
槿花性命莫迟迟。 
珠玑溢屋非为福， 
罗绮满箱徒自危。 
志士戒贪昔所重， 
达人忘欲宁自期。 
刘方刘方审听我， 
流光迅速如飞过。 
阴淫果决用心除， 
尸鬼因循为汝祸。 
八琼秘诀君自识， 
莫待铅空车又破。 
破车坏铅须震惊， 
直遇伯阳应不可。 
悠悠忧家复忧国， 
耗尽三田元宅火。 
咫尺玄关若要开， 
凭君自解黄金锁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠曹先生</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">鹤不西飞龙不行， 
露干云破洞箫清。 
少年仙子说闲事， 
遥隔彩云闻笑声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠李德成</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">九重天子寰中贵， 
五等诸侯门外尊。 
争似布衣狂醉客， 
不教性命属乾坤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠江州太平观道士</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">落魄薛高士， 
年高无白髭。 
云中闲卧石， 
山里冷寻碑。 
夸我饮大酒， 
嫌人说小诗。 
不知甚么汉， 
一任辈流嗤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠滕宗谅</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">华州回道人， 
来到岳阳城。 
别我游何处， 
秋空一剑横。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠罗浮道士</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">罗浮道士谁同流， 
草衣木食轻王侯。 
世间甲子管不得， 
壶里乾坤只自由。 
数着残棋江月晓， 
一声长啸海山秋。 
饮余回首话归路， 
遥指白云天际头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠陈处士</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">青霄一路少人行， 
休话兴亡事不成。 
金榜因何无姓字， 
玉都必是有仙名。 
云归入海龙千尺， 
云满长空鹤一声。 
深谢宋朝明圣主， 
解书丹诏诏先生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">通道</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">通道复通玄， 
名留四海传。 
交亲一拄杖， 
活计两空拳。 
要果逡巡种， 
思茶逐旋煎。 
岂知来混世， 
不久却回天。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鄂渚悟道歌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">纵横天际为闲客， 
时遇季秋重阳节。 
阴云一布遍长空， 
膏泽连绵滋万物。 
因雨泥滑门不出， 
忽闻邻舍语丹术。 
试问邻公可相传， 
一言许肯更无难。 
数篇奇怪文入手， 
一夜挑灯读不了。 
晓来日早才看毕， 
不觉自醉如恍惚。 
恍惚之中见有物， 
状如日轮明突屼。 
自言便是丹砂精， 
宜向鼎中烹凡质。 
凡质本来不化真， 
化真须得真中物。 
不用铅， 
不用汞， 
还丹须向炉中种。 
玄中之玄号真铅， 
及至用铅还不用。 
或名龙， 
或名虎， 
或号婴儿并姹女。 
丹砂一粒名千般， 
一中有一为丹母。 
火莫燃， 
水莫冻， 
修之炼之须珍重。 
直待虎啸折颠峰， 
骊龙夺得玄珠弄。 
龙吞玄宝忽升飞， 
飞龙被我捉来骑。 
一翥上朝归碧落， 
碧落广阔无东西。 
无晓无夜无年月， 
无寒无暑无四时。 
自从修到无为地， 
始觉奇之又怪之。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长短句</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">落魄且落魄， 
夜宿乡村， 
朝游城郭。 
闲来无事玩青山， 
困来街市货丹药。 
卖得钱， 
不算度， 
酤美酒， 
自斟酌。 
醉后吟哦动鬼神， 
任意日头向西落。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">闲题</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">独自行来独自坐， 
无限世人不识我。 
惟有城南老树精， 
分明知道神仙过。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">霜天晓角</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">乾坤未裂。 
有物如何别。 
解把鸿濛擘破， 
说不知、知不说。 
妙诀。 
真难彻。 
知音世所绝。 
要识阴阳颠倒， 
月中日、日中月。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题东都妓馆壁</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">一吸鸾笙裂太清， 
绿衣童子步虚声。 
玉楼唤醒千年梦， 
碧桃枝上金鸡鸣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题全州道士蒋晖壁</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">醉舞高歌海上山， 
天瓢承露结金丹。 
夜深鹤透秋空碧， 
万里西风一剑寒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题凤翔府天庆观</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">得道年来八百秋， 
不曾飞剑取人头。 
玉皇未有天符至， 
且货乌金混世流。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题四明金鹅寺壁</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">方丈有门出不钥， 
见个山童露双脚。 
问伊方丈何寂寥， 
道是虚空也不著。 
闻此语， 
何欣欣， 
主翁岂是寻常人。 
我来谒见不得见， 
谒心耿耿生埃尘。 
归去也， 
波浩渺， 
路入蓬莱山杳杳。 
相思一上石楼时， 
雪晴海阔千峰晓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题广陵妓屏二首</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">嫫母西施共此身， 
可怜老少隔千春。 
他年鹤发鸡皮媪， 
今日玉颜花貌人。 
花开花落两悲欢， 
花与人还事一般。 
开在枝间妨客折， 
落来地上请谁看。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题桐柏山黄先生庵门</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">吾有玄中极玄语， 
周游八极无处吐。 
云輧飘泛到凝阳， 
一见君兮在玄浦。 
知君本是孤云客， 
拟话希夷生恍惚。 
无为大道本根源， 
要君亲见求真物。 
其中有一分三五， 
本自无名号丹母。 
寒泉沥沥气绵绵， 
上透昆仑还紫府。 
浮沈升降入中宫， 
四象五行齐见土。 
驱青龙， 
擒白虎， 
起祥风兮下甘露。 
铅凝真汞结丹砂， 
一派火轮真为主。 
既修真， 
须坚确， 
能转乾坤泛海岳。 
运行天地莫能知， 
变化鬼神应不觉。 
千朝炼就紫金身， 
乃致全神归返朴。 
黄秀才， 
黄秀才， 
既修真， 
须且早， 
人间万事何时了。 
贪名贪利爱金多， 
为他财色身衰老。 
我今劝子心悲切， 
君自思兮生猛烈。 
莫教大限到身来， 
又是随流入生灭。 
留此片言， 
用表其意。 
他日相逢， 
必与汝决。 
莫退初心， 
善爱善爱。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题永康酒楼</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">鲸吸鳌吞数百杯， 
玉山谁起复谁颓。 
醒时两袂天风冷， 
一朵红云海上来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题诗紫极宫</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">宫门一闲入， 
临水凭栏立。 
无人知我来， 
朱顶鹤声急。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题黄鹤楼石照</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 吕岩</p>
                                <pre class="card-text">黄鹤楼前吹笛时， 
白蘋红蓼满江湄。 
衷情欲诉谁能会， 
惟有清风明月知。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>