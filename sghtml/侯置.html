<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        侯置
    </title>
    <meta name="description" content="侯置的诗歌作品集，包含其生平、朝代及精彩诗篇。">
    <meta name="keywords" content="侯置,诗歌,生平">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">侯置</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 侯置（？-？） 字彦周，东武（今山东诸城）人。南渡居长沙，绍兴中以直学士知建康。卒于孝宗时，其词风格清婉娴雅。有《孏窟词》。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">临江仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">一抹烟林屏样展， 
轻花岸柳无边。 
连朝春雨涨平川。 
冬冬迎社鼓， 
渺渺下陂船。 
同事多才饶我懒， 
乘闲纵饮郊园。 
髻花敧侧醉巾偏。 
时丰容卒岁， 
游乐更明年。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">减字木兰花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">春酲拚却。 
鶗鴂一声花雨落。 
密炬红残。 
人在青罗步障间。 
天公薄相。 
惯得柳绵高百丈。 
彩笔题诗。 
休诵骚人九辨词。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">凤皇台上忆吹箫·凤凰台上忆吹箫</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 侯置</p>
                                <pre class="card-text">玉管灰飞， 
云台珥笔， 
东君飚驭将还。 
又正是、霜花□剪， 
梅粉初乾。 
窈窕红窗髻影， 
添一线、组绣工间。 
潇湘好， 
雪意尚遥， 
绿占群山。 
应思少年壮气， 
贪游乐、追随玉勒雕鞍。 
更化日舒长， 
赢得觅醉谋欢。 
老去桑榆趁暖， 
任从教、潘鬓先斑。 
犹狂在， 
挥翰快写春寒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南歌子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">菊润初经雨， 
橙香独占秋。 
碧琳仙酿试新篘。 
内集熙熙休试、蚁浮瓯。 
家世传黄阁， 
功名起黑头。 
双凫聊傍故人舟。 
咫尺青云岐路、看英游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">四犯令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">月破轻云淡注。 
夜悄花无语。 
莫听阳关牵离绪。 
拚酩酊、花深处。 
明日江郊芳草路。 
春逐行人去。 
不似酴醿开独步。 
能著意、留春住。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">天仙子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">暖日丽晴春正好。 
杨柳池塘风弄晓。 
露桃云杏一番新， 
花窈窕。 
香飘缈。 
玉帐靓深闻语笑。 
新赐绣鞯花映照。 
须信浓恩春共到。 
汉家飞将久宣劳， 
迎禁诏。 
瞻天表。 
入卫帝庭常不老。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">念奴娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">衰翁憨甚， 
向尊前、手拈一枝寒玉。 
想见梅台花更好， 
一片琼田栖绿。 
短辔轻舆， 
大家同去， 
取酒偿醲馥。 
元来春晚， 
万包空间黄竹。 
休恨雪小云娇， 
出群风韵， 
已觉桃花俗。 
羯鼓声高回笑脸， 
怎得天公来促。 
江上风平， 
岭南人远， 
谁度单于曲。 
明朝酒醒， 
但馀诗兴天北。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">新荷叶</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 侯置</p>
                                <pre class="card-text">柳幄飞绵， 
风池暖泛新萍。 
燕垒泥香， 
玉麟堂外春深。 
晴云丽日， 
花浓处、蜂蝶纷纷。 
偿春一醉， 
管弦声里欢声。 
况是清时， 
锦衣重到台城。 
故国江山， 
向人依旧多情。 
趁闲行乐， 
休辜负、冶叶繁英。 
彤庭归觐， 
恁时难驻前旌。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">昭君怨</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 侯置</p>
                                <pre class="card-text">晴日烘香花睡。 
花艳浮杯人醉。 
杨柳绿丝风。 
水溶溶。 
留恋芳丛深处。 
懒上锦鞯归去。 
待得牡丹开。 
更同来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">朝中措</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">漏云初见六花开。 
惊巧妒江梅。 
飘洒元戎小队， 
玉妆旌旆归来。 
恩同化手， 
春回陇亩， 
欢到尊罍。 
记取明朝登览， 
绿漪惟有秦淮。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杏花天</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">宝钗整鬓双鸾斗。 
睡未醒、熏风襟袖。 
彩丝皓腕宜清昼。 
更艾虎、衫儿新就。 
玉杯共饮菖蒲酒。 
愿耐夏、宜春厮守。 
榴花故意红添皱。 
映得人来越瘦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">柳梢青</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">小院轻寒， 
酒浓香软， 
深沈帘幕。 
我辈相逢， 
欢然一笑， 
春在杯酌。 
家山辜负猿鹤。 
轩冕意、秋云似薄。 
我自西风， 
扁舟归去， 
看君寥廓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水调歌头</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">凉吹送溪雨， 
落日散汀鸥。 
暮天空阔无际， 
层巘绿蛾浮。 
上印初辞藩寄， 
拂袖欣还故里， 
归骑及中秋。 
倚杖饱山阁， 
回首翠微楼。 
一区宅， 
千里客， 
旧从游。 
甘棠空有馀荫， 
谁解挽公留。 
翰墨文章独步， 
富贵功名馀事， 
当代仰风流。 
暂蜡登山屐， 
终作济川舟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">夜来霜拂帘旌， 
淡云丽日开清晓。 
香猊金暖， 
冰壶玉嫩， 
佳辰寒早。 
橘绿橙黄， 
袖红裙翠， 
一堂欢笑。 
正梅妃月姊， 
雪肌粉面， 
争妆点、潇湘好。 
莫惜芳尊屡倒。 
拥群仙、醉游蓬岛。 
东床俊选， 
南溟归信， 
一时俱到。 
鬓影摇春， 
命书纡锦， 
子孙环绕。 
看他时归去， 
飞觞石涧， 
侍甘泉老。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江城子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">萍蓬踪迹几时休。 
尽飘浮。 
为君留。 
共话当年， 
年少气横秋。 
莫叹两翁俱白发， 
今古事， 
尽悠悠。 
西风吹梦入江楼。 
故山幽。 
谩回头。 
又是手遮， 
西日望皇州。 
欲向西湖重载酒， 
君不去， 
与谁游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 侯置</p>
                                <pre class="card-text">春梦惊回谢氏塘。 
箧中消尽旧家香。 
休文多病怯秋光。 
空对金盘承瑞露， 
竟无玉杵碎玄霜。 
醉魂飞度月宫凉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浪淘沙</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 侯置</p>
                                <pre class="card-text">晓日掠轻云。 
霜瓦鳞鳞。 
六朝山色俨如新。 
家在洞庭南畔住， 
身在江滨。 
华发照乌巾。 
无意寻春。 
空将两袖拂飞尘。 
可惜梅花开近路， 
恼尽行人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清平乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">缕金剪彩。 
茸绾同心带。 
整整云鬟宜簇戴。 
雪柳闹蛾难赛。 
休夸结实炎州。 
且看指面纤柔。 
试问苦人滋味， 
何如插鬓风流。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">渔家傲</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">过尽百花芳草满。 
柳丝舞困阑干暖。 
柳外秋千裙影乱。 
人逐伴。 
旧家心性如今懒。 
斗帐宝香凝不散。 
黄昏院落莺声晚。 
红叶不来音信断。 
疏酒盏。 
东阳瘦损无人管。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满江红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">重到西湖， 
春拆信、露花酥滴。 
倚危栏、湖山佳处， 
短屏著色。 
拟泛一舟苍莽岸， 
恐伤万里羁游客。 
赖款门、修竹有高人， 
留狂迹。 
倾盖意， 
真相得。 
诗句里， 
曾相识。 
看戛然飞动， 
笔端金石。 
照眼光浮琼液满， 
断肠翠拥宫靴窄。 
问多情、还肯借青鸾， 
通消息。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">点绛唇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">春日迟迟， 
柳丝金淡东风软。 
绿娇红浅。 
帘幕飞新燕。 
玉帐优游， 
赢得花间宴。 
香尘远。 
暂停歌扇。 
□醉深深院。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玉楼春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 侯置</p>
                                <pre class="card-text">市桥灯火春星碎。 
街鼓催归人未醉。 
半嗔还笑眼回波， 
欲去更留眉敛翠。 
归来短烛馀红泪。 
月淡天高梅影细。 
北风休遣雁南来， 
断送不成今夜睡。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑞鹤仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">溥天氛祲廓。 
看庆绵鸿祚， 
勋昭麟阁。 
蕃宣换符钥。 
占西南襟带， 
遍□油幕。 
湘流绕郭。 
蔼一城、和气雾薄。 
听嘈嘈、比屋欢声， 
共说吏闲民乐。 
遥想芗霏凫暖， 
翠拥屏深， 
晓风传乐。 
琼腴缓酌。 
花阴淡， 
柳丝弱。 
任松凋鹤瘦， 
莲敧龟老， 
丹颊常如旧渥。 
趁天申、去押西班， 
奉觞御幄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑞鹧鸪</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 侯置</p>
                                <pre class="card-text">遥天拍水共空明。 
玉镜开奁特地晴。 
极目秋容无限好， 
举头醉眼暂须醒。 
白眉公子催行急， 
碧落仙人著句清。 
後夜萧萧葭苇岸， 
一尊独酌见离情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">眼儿媚</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">花信风高雨又收。 
风雨互迟留。 
无端燕子， 
怯寒归晚， 
闲损帘钩。 
弹棋打马心都懒， 
撺掇上春愁。 
推书就枕， 
凫烟淡淡， 
蝶梦悠悠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秦楼月·忆秦娥</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 侯置</p>
                                <pre class="card-text">天一色。 
玉盘冷浸潇湘碧。 
潇湘碧。 
短亭系缆， 
隔江闻笛。 
胡床对坐凉生腋。 
通宵说尽狂踪迹。 
狂踪迹。 
少年心事， 
老来难得。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">苏武慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">暗雨收梅， 
晴波摇柳， 
万顷水精宫冷。 
桥森画栋， 
岸列红楼， 
两岸翠帘交映。 
天上行舟， 
鉴中开户， 
人在蕊珠仙境。 
况吟烟啸月， 
弹丝吹竹， 
太平歌咏。 
人尽说、铜虎分贤， 
银潢储秀， 
巩固行都藩屏。 
棠阴散暑， 
鼎篆凝香， 
永日一庭虚静。 
红袖持觞， 
彩笺挥翰， 
适意酒豪诗俊。 
看飞云丹诏， 
行沙金勒， 
待公归觐。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">菩萨蛮十五首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">东风吹梦春酲恶。 
琐窗淡淡花阴薄。 
一夜曲池平。 
小窗云样明。 
绿轻眉懒晕。 
香浅罗衣润。 
未见海棠开。 
卷帘双燕来。 
东风卷尽欺花雨。 
月明皎纸庭前路。 
月底且论诗。 
从教露湿衣。 
明朝愁入绪。 
各自东归去。 
後夜月明中。 
绿尊谁与同。 
东君管尽闲花草。 
红红白白知多少。 
末後一奁香。 
绿庭春昼长。 
道人心似海。 
梦冷屏山里。 
莫剪最长条。 
从教玉步摇。 
黄姑青女交相忌。 
眼看尘土占芳蕊。 
急埽满阑金。 
小奁熏水沈。 
博山银叶透。 
浓馥穿罗袖。 
犹欲问鸿都。 
太真安稳无。 
黄昏曾见凌波步。 
无端暝色催人去。 
一夜露华浓。 
香销兰菊丛。 
缕金衣易湿。 
莫对西风泣。 
洗尽夜来妆。 
温泉初赐汤。 
江风漠漠寒山碧。 
孤鸿声里霜花白。 
画舸且停桡。 
有人魂欲销。 
相从能几日。 
总是天涯客。 
尺素好频裁。 
休言无雁来。 
江梅占尽江头雪。 
忍寒玉骨夸清绝。 
不似杜秋娘。 
婆娑秋水傍。 
波光涵晚日。 
照影从教密。 
隐隐认遥黄。 
隔溪十里香。 
交刀剪碎琉璃碧。 
深黄一穗珑松色。 
玉蕊纵妖娆。 
恐无能样娇。 
绿窗初睡起。 
堕马慵梳髻。 
斜插紫鸾钗。 
香从鬓底来。 
靓妆金翠盈盈晚。 
凝情有恨无人管。 
何处一帘风。 
故人天际逢。 
从教香扑鬓。 
只怕繁华尽。 
牢落正悲秋。 
非□谁解愁。 
楼前曲浪归桡急。 
楼中细雨春风湿。 
终日倚危阑。 
故人湖上山。 
高情浑似旧。 
只枉东阳瘦。 
薄晚去来休。 
装成一段愁。 
绿帷剪剪黄金碎。 
西风庭院清如水。 
月姊更多情。 
与人无际明。 
浓阴遮玉砌。 
桂影冰壶里。 
灭烛且徜徉。 
夜深应更香。 
霓裳舞罢难留住。 
湘裙缓若轻烟去。 
动是隔年期。 
生绡傅艳姿。 
精神浑似旧。 
碧暗黄金瘦。 
永夜对西窗。 
何缘襟袖香。 
揉香嗅蕊朝还暮。 
无端却被西风误。 
底死欲留伊。 
金尘蔌蔌飞。 
茂陵头已白。 
新聘谁相得。 
耐久莫相思。 
年年秋与期。 
午庭栩栩花间蝶。 
翅添金粉穿琼叶。 
曾见羽衣黄。 
瑶台淡薄妆。 
醒来魂欲断。 
掺掺芳英满。 
梦里尚偷香。 
何堪秋夜长。 
休文多病疏杯酌。 
被花恼得心情恶。 
碧树又惊秋。 
追欢怀旧游。 
与君聊一醉。 
醉倒花阴里。 
斜日下阑干。 
满身金屑寒。 
以上侯置作品《菩萨蛮》共15首        </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蓦山溪</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">玉麟春晚， 
绿遍甘棠荫。 
可是惜花深， 
旋移得、翻阶红影。 
朱帘卷处， 
如在古扬州， 
宝璎珞， 
玉盘盂， 
娇艳交相映。 
蓬莱殿里， 
几样春风鬓。 
生怕逐朝云， 
更罗幕、重重遮定。 
多情绛蜡， 
常见醉时容， 
萦舞袖， 
蔌歌尘， 
莫负良宵永。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蝶恋花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">雪压小桥溪路断。 
独立无言， 
雾鬓风鬟乱。 
拂拭冰霜君试看。 
一枝堪寄天涯远。 
拟向南邻寻酒伴。 
折得花归， 
醉著歌声缓。 
姑射梦回星斗转。 
依然月下重相见。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西江月</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">金鼎香销沈麝， 
碧梧影转阑干。 
可庭明月绮窗闲。 
帘幕低垂不卷。 
一自高唐人去， 
秋风几许摧残。 
拂檐修竹韵珊珊。 
梦断山长水远。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">踏莎行</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">元夕风光， 
中兴时候。 
东风著意催梅柳。 
谁家银字小笙簧， 
倚阑度曲黄昏後。 
拨雪张灯， 
解衣贳酒。 
觚稜金碧闻依旧。 
明年何处看升平， 
景龙门下灯如昼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">遥天奉翠华引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">雪消楼外山。 
正秦淮、翠溢回澜。 
香梢豆蔻， 
红轻犹怕春寒。 
晓光浮画戟， 
卷绣帘、风暖玉钩间。 
紫府仙人， 
花园羽帔星冠。 
蓬莱阆苑， 
意倦游、常戏世间。 
佩麟旧都， 
江左襦裤歌欢。 
只恐催归觐， 
剩宴都、休诉酒杯宽。 
明岁应看， 
钧容舞袖歌鬟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉落魄·一斛珠</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">玉钩珠箔。 
夜凉庭院天垂幕。 
好风吹动纶巾角。 
羽扇休挥， 
已怯絺衣薄。 
扁舟明日清溪泊。 
归来依旧情怀恶。 
为君唤月骖鸾鹤。 
天近多寒， 
满引金凿落。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">阮郎归</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">美人小字称春娇。 
云鬟玉步摇。 
淡妆浓态楚宫腰。 
梅枝雪未消。 
拚恼乱， 
尽妖娆。 
微窝生脸潮。 
算来虚度怜宵。 
醉魂谁与招。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">青玉案</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">年年寓屋称觞处。 
陪彩绶、尊前舞。 
牢落潇湘归去未。 
蜡梅开遍， 
冰蟾圆後， 
梦断灵溪路。 
长年厚福天分付。 
算四海、今独步。 
涧竹岩花如旧否。 
与翁相伴， 
岁寒庭户， 
尽占闲中趣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">风入松</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">霏霏小雨恼春光。 
烟水更弥茫。 
昨宵把酒高歌处， 
任一声、鸡唱清江。 
憔悴杏花如许， 
情怀应似东阳。 
宿酲犹在莫传觞。 
消闷苦无方。 
几时玉杵蓝桥路， 
约云英、同捣玄霜。 
冷落黄昏庭院， 
梦回家在三湘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹊桥仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 侯置</p>
                                <pre class="card-text">鹤发萧森， 
玉颜腴润， 
养就黄芽金鼎。 
一区松菊老湘滨， 
但心远、何妨人境。 
衮衣家世， 
鸣鸾歌舞， 
到了春冰消尽。 
不须惆怅梦中身， 
这彩选、输赢谁省。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 侯置</p>
                                <pre class="card-text">梦想当年姚魏家。 
尊前重见旧时花。 
双檠分焰交红影， 
四座春回粲晚霞。 
杯潋滟， 
帽敧斜。 
夜深绝艳愈清佳。 
天明恐逐行云去， 
更著重重翠幕遮。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>