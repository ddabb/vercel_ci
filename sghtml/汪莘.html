<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        汪莘
    </title>
    <meta name="description" content="汪莘的诗歌作品集，包含其生平、朝代及精彩诗篇。">
    <meta name="keywords" content="汪莘,诗歌,生平">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row scrolling-menu">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">汪莘</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 汪莘（1155-？） 字叔耕，休宁（今属安徽）人。早年屏居黄山，精研《易经》。嘉定中，曾三次诣阙上封事，均未果。后筑室于柳溪，自号方壶居士，布衣而终。其词风格清丽。有《方壶存稿》，词两卷。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">乳燕飞·贺新郎</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">去郢频回首。 
正横江、荪桡容与， 
兰旌悠久。 
怅望龙门都不见， 
似把长楸孤负。 
念往日、佳人为偶。 
独向芳洲相思处， 
采苹花、杜若空盈手。 
乘赤豹， 
谁来後。 
云中眼界穷高厚。 
览山川、冀州还在， 
陶唐何有。 
木叶纷纷秋风晚， 
缥缈潇湘左右。 
见帝子、冰魂厮守。 
应记薰弦相对日， 
酹一杯、太乙东皇酒。 
问此意， 
君知否。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">八声甘州</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">惜馀春、蛱蝶引春来， 
杜鹃趣春归。 
算何如桃李， 
浑无言说， 
开落忘机。 
多谢黄鹂旧友， 
相逐落花飞。 
芳草连天远， 
愁杀斜晖。 
谁向西湖南畔， 
问亭台在否， 
花木应非。 
看孤山山下， 
惟说隐君庐。 
想钱塘、春游依旧， 
到梨花、寒食隘舟车。 
寻常事， 
不须惆怅， 
暮雨沾衣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">减字木兰花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">诗家清绝。 
檐外森然苍玉节。 
学易无思。 
一笑窗前白玉妃。 
何人共说。 
山上青松松上雪。 
更有谁知。 
溪在门前月在溪。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南乡子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">茅舍起疏烟。 
家在寒溪阿那边。 
修竹当篱梅当户， 
萧然。 
问是尧天是葛天。 
风雨入新年。 
惟恐春阴咽管弦。 
绿酒一樽歌一曲， 
人传。 
不属天仙属散仙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">卜算子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">夏则饮红泉， 
冬则餐红术。 
一片新春入手来， 
不费些儿力。 
春在水无痕， 
春在山无迹。 
李白桃红未吐时， 
好个春消息。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">哨遍</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">近腊景和， 
故山可过， 
足下听余述。 
便自往山中， 
憩精蓝， 
与僧饭讫。 
北涉灞川， 
明月华映郭， 
夜登华子冈头立。 
嗟辋水沦涟， 
与月上下， 
寒山远火蒙笼。 
听林外犬类豹声雄。 
更村落谁家鸣夜舂。 
疏钟相闻， 
独坐此时， 
多思往日。 
噫， 
记与君同。 
清流仄径玉琤琮。 
携手赋佳什。 
往来萝月松风。 
只待仲春天， 
春山可望， 
山中卉木垂萝密。 
见出水轻鯈， 
点溪白鹭， 
青皋零露方湿。 
雉朝飞， 
麦陇鸣俦匹。 
念此去非遥莫相失。 
傥能从我敢相必。 
天机非子清者， 
此事非所急。 
是中有趣殊深， 
愿子无忽。 
不能一一。 
偶因驮檗附吾书， 
是山人王维摩诘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">好事近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">阆苑梦回时， 
窗外数声啼鸟。 
觉我床前天气， 
便清明多少。 
诗人门户约花开， 
宿蝶误飞了。 
一段山青水绿， 
作洞庭春晓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">小重山</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">居士情怀爱小春。 
恰如重会面， 
旧时人。 
东君轻笑又轻颦。 
如道我， 
春去却伤心。 
青鸟下红巾。 
瑶池春信早， 
莫因循。 
柳丝黄日牡丹晨。 
相随逐， 
春浅到春深。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆秦娥</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">村南北。 
夜来陡觉霜风急。 
霜风急。 
征途情绪， 
塞垣消息。 
佳人独倚琵琶泣。 
一江明月空相忆。 
空相忆。 
寒衣未絮， 
荻花狼籍。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">念奴娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">龙山高会， 
忆当时宾主， 
风流云散。 
今日紫阳峰顶上， 
人望旌旗天半。 
万叠红蕖， 
千层黄菊， 
照耀成飞观。 
西风浩荡， 
碧天斜去双雁。 
遥想健笔淋漓， 
龙蛇落纸， 
妙句高张翰。 
笼日轻霞横数抹， 
绿水金波相间。 
目寄宣平， 
神追师道， 
归棹摇星汉。 
城中万户， 
烛光香雾交贯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">感皇恩</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">年少好寻芳， 
早春时节。 
飞去飞来似蝴蝶。 
如今老大， 
懒趁五陵豪侠。 
梦中时听得， 
秦箫咽。 
割断人间， 
柳枝桃叶。 
海上书来恨离别。 
旧游还在， 
空锁烟霞万叠。 
举杯相忆处， 
青天月。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">杏花天</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">残雪林塘春意浅。 
倚碧玉、阑干日晚。 
天涯五色明如翦。 
上有新蟾占断。 
从别後、水遥山远。 
倩说与、天台刘阮。 
方壶只有梅花伴。 
不似桃花庭院。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">桃源忆故人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">人间只解春留住。 
不管秋归去。 
一阵西窗风雨。 
秋也归何处。 
柴扉半掩闲庭户。 
黄叶青苔无数。 
犹把小春分付。 
梅蕊前村路。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水调歌头</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">尧舜去已远， 
稷契不重来。 
周流天上地下， 
我马亦悠哉。 
君向云中独立， 
知与何人相俟， 
孔盖逐风回。 
长忆目成处， 
却苦别离催。 
被明月， 
佩宝璐， 
冠崔嵬。 
可怜幼好奇服， 
年老在尘埃。 
天地与我同性， 
日月与我同命， 
何事有馀哀。 
故国空乔木， 
野鹿上高台。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">当年翦彩垂髫， 
超然便欲为仙去。 
世间俗状， 
人心狡计， 
不堪同住。 
每坐空山， 
独临古涧， 
神闲意寓。 
想瀛洲鸡犬， 
蓬莱猿鹤， 
应怅望， 
门前路。 
自昔侯王将相， 
几番成、落花飞絮。 
仰天醉眼， 
兴云妙手， 
年华迟暮。 
长揖烟尘， 
静朝日月， 
谁知幽素。 
正风清麟背， 
星垂海角， 
晓钟初寤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">汉宫春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">春色平分， 
甚偏他杨柳， 
分外风流。 
夭桃自适其适， 
一笑还休。 
可怜仙李， 
对东风、却少温柔。 
争奈得、海棠妆点， 
向人浑不知羞。 
谁觉韶华如梦， 
到酴醿开後， 
莺语供愁。 
天教姚黄晚出， 
贵与王侔。 
花中隐者， 
有春兰、秋菊俱优。 
须是到、溪山清冻， 
江梅香喷枝头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江神子·江城子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">鹧鸪声里别江东。 
绿阴中。 
夕阳红。 
一点离愁， 
相对景重重。 
目断大罗天上客， 
朝玉帝， 
把芙蓉。 
紫阳山下偶相逢。 
醉金锺。 
跨苍龙。 
归去故山， 
犹带白云封。 
洞口桃花如恨我， 
飘满地， 
任春风。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">沁园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">春至伤春， 
秋至悲秋， 
谁在华胥。 
叹谪仙才气， 
飞扬拔扈， 
渊明何事， 
慷慨欷歔。 
自我少年， 
如今晚境， 
行半人间真有馀。 
都休问， 
且一觞一咏， 
吾爱吾庐。 
南皋境界何如。 
舍明月清风谁与居。 
望蓬山路杳， 
万株翠桧， 
方壶门掩， 
四面红蕖。 
中有佳人， 
绰如姑射， 
一炷清香满太虚。 
尘寰外， 
被鸣鸾报客， 
飞鹤传书。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洞仙歌</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">春王正月， 
雪阵联翩下。 
我有春风怎生卖。 
忽扫残夜雨， 
推出朝阳， 
天地里， 
玉烛一枝无价。 
早春虚过了， 
尚有二分， 
是处春光好收买。 
也不违天性， 
不远人情， 
杨柳陌、临水夭桃亭榭。 
身子外、只要自家人， 
共酒後羲皇， 
花前偏霸。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">一曲清溪绕舍流。 
数间茅屋正宜秋。 
芙蓉灼灼出墙头。 
元亮气高还作令， 
少陵形瘦不封侯。 
村醪闲饮两三瓯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浪淘沙</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">天末起凉风。 
云气匆匆。 
如今何处有英雄。 
独佩一壶溪上去， 
秋水澄空。 
绝壁耸云中， 
倒挂青松。 
醉歌汉殿与秦宫。 
日现山西留不住， 
目送飞鸿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满庭芳</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">云绕花屏， 
天横练带， 
画堂三月初三。 
斜风细雨， 
罗幕护轻寒。 
无数天香国色， 
枝枝带、洛浦嵩山。 
烧红烛， 
吞星□日， 
光射九霞冠。 
仙宫， 
深几许， 
黄莺问道， 
紫莺窥帘。 
似太真姊妹， 
半醒微酣。 
须信生来富贵， 
何曾在、草舍茅庵。 
皇州近， 
扁舟载去， 
春色冠东南。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满江红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">荆楚岁时， 
念自古、登临风俗。 
休更道、桓家车骑， 
谢家丝竹。 
不觉吹将头上帽， 
可来共采篱边菊。 
叹如今， 
重九有何人， 
相追逐。 
穷处士， 
枯如木。 
贤太守， 
温如玉。 
遣厨人馈酒， 
廪人馈粟。 
欲寄唐虞无限意， 
离骚都是相思曲。 
奈两三、寒蝶尚于飞， 
秋光促。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">点绛唇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">晓角霜天， 
昼帘却是春天气。 
小园行处。 
双蝶相随至。 
恰向梅边， 
又向桃边觑。 
孜孜地。 
访兰寻蕙。 
谁会幽人意。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玉楼春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">一片江南春色晚。 
牡丹花谢莺声懒。 
问君离恨几多长， 
芳草连天犹觉短。 
昨夜溪头新溜满。 
樽前自起喷龙管。 
明朝飞棹下钱塘， 
心共白苹香不断。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">生查子</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">春来春色佳， 
秋至秋光好。 
无计奈春归， 
又看秋光老。 
去年飞雪时， 
病与梅花道。 
来岁雪飞时， 
为把金樽倒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">聒龙谣</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">梦下瑶台， 
神飞阆苑， 
自叹尘寰久客。 
三入成周， 
望皇居帝宅。 
荡兰桨、伊阙波涛， 
曳玉杖、洛阳阡陌。 
独踌躇、武烈文谟， 
天垂晚， 
月生魄。 
故人少， 
别怀多， 
引壶觞自酌， 
谁怜衰白。 
群仙问我， 
尚低头方册。 
共云将、东过扶摇， 
遇鸿濛、顿超玄默。 
待功成， 
翳凤骑麟， 
把蟠桃摘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">菩萨蛮</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">问言何处秋光好。 
当年曾过长洲道。 
一望没遮拦。 
天宽水亦宽。 
也因轻霭扫。 
也傍斜晖讨。 
指点与君看。 
画他难不难。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">行香子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">策杖溪边。 
倚杖峰前。 
望琼林、玉树森然。 
谁家残雪， 
何处孤烟。 
向一溪桥， 
一茅店， 
一渔船。 
别般天地， 
新样山川。 
唤家童、访鹤寻猿。 
山深寺远， 
云冷钟残。 
喜竹间灯， 
梅间屋， 
石间泉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西江月</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">曾把江梅入室， 
门人不敬红梅。 
清香一点入灵台。 
傲雪家风犹在。 
状貌妇人孺子， 
性情烈士奇才。 
自开自落有谁来。 
与汝上林相待。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谒金门</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">檐溜滴。 
都是春归消息。 
带雨牡丹无气力。 
黄鹂愁雨湿。 
争看洛阳春色。 
忘却连天草碧。 
南浦绿波双桨急。 
沙头人伫立。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹊桥仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 汪莘</p>
                                <pre class="card-text">柳塘居处， 
方壶道号， 
汪姓莘名耕字。 
欲将丹药点凡花， 
教都做、水仙无计。 
家中安石， 
村中居易， 
总是一场游戏。 
曲终金石满吾庐， 
争奈少、柳家风味。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>