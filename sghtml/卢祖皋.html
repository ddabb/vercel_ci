<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        卢祖皋
    </title>
    <meta name="description" content="卢祖皋的诗歌作品集，包含其生平、朝代及精彩诗篇。">
    <meta name="keywords" content="卢祖皋,诗歌,生平">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">卢祖皋</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 卢祖皋（1170?—1225?） 字申之，又字次夔，号蒲江，温州永嘉（今浙江温州）人。宁宗庆元五年（1199）进士。嘉定时，历任秘书省正字、校书郎、著作郎、将作少监等，嘉定十六年（1223）官至权直学士院。其词细致淡雅；文句工巧，近姜夔，不及姜词刚劲；华美婉约，学晏几道，不似晏词沉郁。有《蒲江词》。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">丑奴儿慢·采桑子慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">湘筠展梦， 
还是带恨敧枕。 
对千顷、风荷凉艳， 
水竹清阴。 
半掩龟纱， 
几回小语月华侵。 
娉婷何处， 
回首画桥， 
朱户沈沈。 
闻道近时， 
题红传素， 
长是沾襟。 
想当日、冰弦弹断， 
总废清音。 
准拟归来， 
扇鸾钗凤巧相寻。 
如今无奈， 
七十二峰， 
划地云深。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">临江仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">六鹤飞来松帐晓， 
菊迟梅早年光。 
西池移宴到萱堂。 
笙箫清弄玉， 
环佩暖回香。 
未问诰花金五色， 
新来乐事难量。 
双添雏凤趁称觞。 
争书八十字， 
分抱彩衣旁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">乌夜啼</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">柳色津头泫绿， 
桃花渡口啼红。 
一春又负西湖醉， 
离恨雨声中。 
客袂迢迢西塞， 
馀寒翦翦东风。 
谁家拂水飞来燕， 
惆怅小楼东。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">倚阑令·春光好</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">惜春心。 
步花阴。 
怕春深。 
风扬游丝吹落絮， 
满园林。 
日长帘幕沈沈。 
朱阑畔、斜琼簪。 
笑摘梨花闲照水， 
贴眉心。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">倦寻芳</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">香泥垒燕， 
密叶巢莺， 
春晦寒浅。 
花径风柔， 
著地舞裀红软。 
斗草烟欺罗袂薄， 
秋千影落春游倦。 
醉归来， 
记宝帐歌慵， 
锦屏香暖。 
别来怅、光阴容易， 
还又酴醿， 
牡丹开遍。 
妒恨疏狂， 
那更柳花迎面。 
鸿羽难凭芳信短， 
长安犹近归期远。 
倚危楼， 
但镇日、绣帘高卷。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">卜算子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">寒谷耿春姿， 
遥夜乘幽兴。 
忆得和香载月归， 
醉里清魂醒。 
霜月解随人， 
不解将疏影。 
想见江南万斛愁， 
云卧衣裳冷。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜行船</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">暖入新梢风又起。 
秋千外、雾萦丝细。 
鸠侣寒轻， 
燕泥香重， 
人在杏花窗里。 
十二银屏山四倚。 
春醪困、共篝沈水。 
却说当时， 
柳啼花怨， 
魂梦为君迢递。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜飞鹊慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">骄嘶破清晓， 
分恨临期。 
花下恁月明知。 
馀光是处散离思， 
最怜香霭霏霏。 
牵衣搵弹泪， 
问凄风愁露， 
划地东西。 
留鞭换佩， 
怕匆匆、已是迟迟。 
凉怯几番罗袂， 
还燕别文梁， 
萤点书帏。 
一自秋娘迢递， 
黄金对酒， 
争忍轻挥。 
新来院落， 
雁难寻、帘幕长垂。 
怕凋梧敲径， 
惊回旧梦， 
应也颦眉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">太常引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">梦回金井卸梧桐。 
嘶马带疏钟。 
草面露痕浓。 
渐薄袖、清寒暗通。 
天低绛阙， 
云浮碧海， 
残月尚朦胧。 
吹面桂花风。 
峭不似、红尘道中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宴清郎</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">春讯飞琼管， 
风日薄， 
度墙啼鸟声乱。 
江城次第， 
笙歌翠合， 
绮罗香暖。 
溶溶涧渌冰泮， 
醉梦里， 
年华暗换。 
料黛眉， 
重锁隋堤， 
芳心还动梁苑。 
新来雁阔云音， 
鸾分鉴影， 
无计重见。 
春啼细雨， 
笼愁淡月， 
恁时庭院。 
离肠未语先断， 
算犹有凭高望眼。 
更那堪衰草连天， 
飞梅弄晚。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">小阑干·少年游</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">露华深酿古香浓。 
一树□云丛。 
窗间试与， 
闲培秋事， 
聊寄幽悰。 
钩帘静对西风晚， 
尘外小房栊。 
轻阴澹日， 
浅寒清月， 
想见山中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摸鱼儿</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">怪西风、晓来敧帽， 
年华还是重九。 
天机衮衮山新瘦， 
客子情怀谁剖。 
微雨後。 
更雁带边寒， 
袅袅欺罗袖。 
慵荷倦柳。 
悄不似黄花， 
田田照眼， 
风味尽如旧。 
登临地， 
寂寞崇台最久。 
阑干几度搔首。 
翻云覆雨无穷事， 
流水斜阳知否。 
吟未就。 
但衰草荒烟， 
商略愁时候。 
闲愁浪有。 
总输与渊明， 
东篱醉舞， 
身世付杯酒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">更漏子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">玉钩裁， 
罗袜浅。 
心事漫拈针线。 
钗半， 
鬓慵梳。 
新来消瘦无。 
江南路。 
花无数。 
春梦不知何处。 
帘影转， 
瞑禽西。 
看看眉黛低。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">月城春·四犯翦梅花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">五云腾晓。 
望凝香画戟， 
恍然蓬岛。 
玉露冰壶， 
照神仙风表。 
诗书坐啸。 
唤淮楚、满城春好。 
雨谷催耕， 
风帘戏鼓， 
家家欢笑。 
南湖细吟未了。 
看金莲夜直， 
丹凤飞诏。 
鬓影青青， 
办功名多少。 
持杯满釂。 
听千里、载歌难老。 
试问尊前， 
蟠桃次第， 
红芳犹小。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望江南·忆江南</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">疏雨过， 
芳节到戎葵。 
缠臂细交纹线缕， 
称身初试碧绡衣。 
闲步小亭池。 
花下意， 
脉脉有谁知。 
试把花梢和恨数， 
因看胡蝶著双飞。 
凝扇立多时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">木兰花慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">向蒲江佳处， 
报新葺、小亭轩。 
有碧嶂青池， 
幽花瘦竹， 
白鹭苍烟。 
年华再周甲子， 
对黄庭、心事只け然。 
都占壶天岁月， 
便成行地神仙。 
十年。 
微禄萦牵。 
梦绕浙东船。 
更吾庐才喜， 
籓篱尽剖， 
门巷初全。 
何时归来拜寿， 
尽团栾、笑语玉尊前。 
吟寄疏梅驿外， 
思随飞雁行边。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">会昌湖上扁舟， 
几年不醉西山路。 
流光又是， 
宫衣初试， 
安榴半吐。 
千里江山， 
满川烟草， 
薰风淮楚。 
念离骚恨远， 
独醒人去， 
阑干外， 
谁怀古。 
亦有鱼龙戏舞。 
艳晴川、绮罗歌鼓。 
乡情节意， 
尊前同是， 
天涯羁旅。 
涨渌池塘， 
翠阴庭院， 
归期无据。 
问明年此夜， 
一眉新月， 
照人何处。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江城子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">小山初筑自天成。 
架危亭。 
与云平。 
面面梅花， 
阑槛十分清。 
唤得长淮春意满， 
香暗度， 
月微明。 
数枝长忆傍岩扃。 
杖履轻。 
醉中行。 
笑问东风， 
何日是归程。 
只怕和羹消息近， 
天未许， 
遂幽情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江城子·画楼帘暮卷新晴</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">画楼帘暮卷新晴， 
掩银屏， 
晓寒轻。 
坠粉飘香， 
日日唤愁生。 
暗数十年湖上路， 
能几度， 
着娉婷。 
年华空自感漂零， 
拥春酲， 
对谁醒？ 
天阔云闲， 
无处觅箫声。 
载酒买花年少事， 
浑不似， 
旧心情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">沁园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">台色齐辉， 
一点长庚， 
夜来更明。 
渐日添宫线， 
功催补衮， 
春回梅萼， 
香趁调羹。 
鹤禁班高， 
槐庭恩重， 
八帙駸駸人共荣。 
谁知道， 
纵身居公辅， 
心似书生。 
东楼见说初成。 
有帘卷江山万里横。 
想高情长羡， 
碧云出处， 
清时未计， 
绿野经营。 
东阁郎君， 
南宫进士， 
管领孙枝扶寿觥。 
齐眉醉， 
笑尊前乐事， 
真个全并。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洞仙歌</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">东楼佳丽， 
缥缈风烟表。 
幻得楼山更深窈。 
有苍崖乔木， 
石磴鸣泉， 
尘不到， 
掩映十洲三岛。 
平生丘壑趣， 
圭衮何心， 
自是清时重元老。 
想月下云根， 
鹤唳猿吟， 
人犹道、作计归游太早。 
待他年功退学商颜， 
却旋种木奴， 
缓寻瑶草。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">午睡醒来策瘦筇。 
几痕茸绿径苔封。 
石榴初□舞裙红。 
中酒情怀滋味薄， 
肥梅天气带衣慵。 
日长门巷雨馀风。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清平乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">朔风凝冱。 
不放云来去。 
稚柳回春能几许。 
一夜满城飞絮。 
羊羔酒面频倾。 
护寒香缓娇屏。 
唤取雪儿对舞， 
看他若个轻盈。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">渔家傲</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">檐玉敲寒声不定。 
水仙瓶里梅相映。 
半缕篝香云欲暝。 
窗几静。 
月华时送琅玕影。 
不用五湖寻小艇。 
吾庐剩有闲风景。 
薄醉起来行藓径。 
多幽兴。 
悠然一霎风吹醒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">渡江云</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">锦云香满镜， 
岸巾横笛， 
浮醉一舟轻。 
别愁萦短鬓， 
晚凉池阁， 
此地忽逢迎。 
柄圆敧绿， 
倚风流、还恁娉婷。 
凭画阑， 
嫣然输笑， 
无语寄心情。 
盈盈。 
露华匀玉， 
日影酣红， 
记晚妆慵整。 
还暗惊、人间离合， 
羞对池萍。 
三年一觉西湖梦， 
又等闲、金井秋声。 
销魂久， 
夜深月冷风清。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满庭芳</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">盘谷居成， 
辋川图就， 
便从鸥鹭寻盟。 
泛溪窈窕， 
游钓寄高情。 
尚忆儿童旧地， 
疏帘外、烟雨新晴。 
微吟罢， 
渔歌响答， 
欸乃醉中听。 
蓬瀛。 
归计早， 
下帆坐阅， 
涛浪堪惊。 
爱闲身长占， 
风澹波平。 
夜雪何时访戴， 
梅花下、同款柴扃。 
还知否， 
清时未许， 
野渡有舟横。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满江红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">楼倚晴空， 
炎云净、晚来风力。 
沧海外、等闲吹上， 
满轮寒璧。 
河汉低垂天欲近， 
乾坤浩荡秋无极。 
凭阑干、衣袂拂青冥， 
知何夕。 
登眺地， 
追畴昔。 
吴越事， 
皆陈迹。 
对清光祗有， 
醉吟消得。 
万古悠悠惟月在， 
浮生衮衮空头白。 
自骑鲸、仙去有谁知， 
遥相忆。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">烛影摇红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">千载风云， 
庆符良月先呈瑞。 
旧家阴郭帝恩浓， 
圭衮公侯地。 
不道蝉联鼎贵。 
对秋灯、依然风味。 
紫囊归去， 
绿野闲来， 
青毡都未。 
琴鹤相随， 
小山花竹便幽意。 
满襟和气是藏春， 
日觉诗名起。 
已动金瓯姓字。 
早梅□， 
□□□□。 
□□□□， 
□□□□， 
□□□□。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑞鹤仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">江南秋欲遍。 
正莼际鲈分， 
酒边螯荐。 
青林雁霜浅。 
问风流何事， 
试华偏晚。 
凌波步远。 
误池馆、薰风笑宴。 
梦回时， 
细翦荷衣， 
尚倚半酣妆面。 
深院。 
绮霞低映， 
步障横陈， 
暮天慵倦。 
无言笑倩。 
尊前恨， 
仗谁遣。 
似重来鹤驭， 
锦城依旧， 
无复仙风宛转。 
念疏星澹月， 
长眉甚时再见。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">画堂春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">玉屏回梦月平谰。 
元来香冷衣单。 
柳风特地更将寒。 
吹上眉端。 
云羽未回征雁， 
镜花空舞双鸾。 
去年芳径又斓斑。 
门掩春闲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相思引</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">夹岸垂杨步障深。 
露桥横截影沈沈。 
数家篱落， 
一晌晚凉侵。 
闲倚短篙停夜月， 
静看双翅落栖禽。 
久无羁思， 
前事忽惊心。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">眼儿媚</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">玉钩清晓上帘衣。 
香雾湿春枝。 
馀寒逗雨， 
罗裙无赖， 
重暖金猊。 
柳边谁寄东风缆， 
流水只年时。 
无人为记， 
天涯归思， 
梁燕空飞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋霁</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">虹雨才收， 
正抱叶残蝉， 
渐老云木。 
银汉飞星， 
玉壶零露， 
万里素秋如沐。 
倚颦抱独。 
盼娇曾记郎心目。 
向艳歌偏爱， 
赋情多处寄衷曲。 
凄凉漫有， 
旧月阑干， 
夜凉无因， 
重照颓玉。 
扇纨收、鸾孤蠹损， 
一番愁绪黯相触。 
回首寒云空雁足。 
露井零乱， 
已是负了桐阴， 
可堪轻误， 
满篱种菊。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">菩萨蛮</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">翠楼十二阑干曲。 
雨痕新染蒲桃绿。 
时节又黄昏。 
东风深闭门。 
玉箫吹未彻。 
窗影梅花月。 
无语只低眉。 
闲拈双荔枝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">虞美人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">清尊黄菊红萸佩。 
两度云岩醉。 
帽檐今日更清狂。 
冷雨疏风、著意过重阳。 
故宫历历遗烟树。 
往事知何处。 
漫山秋色好题诗。 
吟罢阑干、独自立多时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西江月</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">燕掠晴丝袅袅， 
鱼吹水叶粼粼。 
禁街微雨洒香尘。 
寒食清明相近。 
漫著宫罗试暖， 
闲呼社酒酬春。 
晚风帘幕悄无人。 
二十四番花讯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谒金门</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">间院宇。 
独自行来行去。 
花片无声帘外雨。 
峭寒生碧树。 
做弄清明时序。 
料理春酲情绪。 
忆得归时停棹处。 
画桥看落絮。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贺新郎</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">挽住风前柳。 
问鸱夷、当日扁舟， 
近曾来否。 
月落潮生无限事， 
零乱茶烟未久。 
漫留得、莼鲈依旧。 
可是从来功名误， 
抚荒祠、谁继风流後。 
今古恨， 
一搔首。 
江涵雁影梅花瘦。 
四无尘、雪飞风起， 
夜窗如昼。 
万里乾坤清绝处， 
付与渔翁钓叟。 
又恰是、题诗时候。 
猛拍阑干呼鸥鹭， 
道他年、我亦垂纶手。 
飞过我， 
共尊酒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">踏莎行</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">夜雨灯深， 
春风寒浅。 
梅姿雪态怜娇软。 
锦笺闲轴旧缄情， 
酒边一顾清歌遍。 
玉局弹愁， 
冰弦写怨。 
几时纤手教重见。 
小楼低隔一街尘， 
为谁长恁巫山远。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">醉梅花·鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">传得西林一派清。 
年华垂过欠官称。 
居无多地花常好， 
客有来时鹤自鸣。 
分蕊馆， 
驻箳星。 
齐眉相对眼尤明。 
弄孙教子婆娑醉， 
岁岁疏梅入寿觥。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">锦园春三犯·锦园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">昼长人倦。 
正凋红涨绿， 
懒莺忙燕。 
丝雨濛晴， 
放珠帘高卷。 
神仙笑宴。 
半醒醉、彩鸾飞遍。 
碧玉阑干， 
青油幢幕， 
沈香庭院。 
洛阳图画旧见。 
向天香深处， 
犹认娇面。 
雾縠霞绡， 
闻绮罗裁翦。 
情高意远。 
怕容易、晓风吹散。 
一笑何妨， 
银台换蜡， 
铜壶催箭。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鱼游春水</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">离愁禁不去。 
好梦别来无觅处。 
风翻征袂， 
触目年芳如许。 
软红尘里鸣鞭镫， 
拾翠丛中句伴侣。 
都负岁时， 
暗关情绪。 
昨夜山阴杜宇。 
似把归期惊倦旅。 
遥知楼倚东风， 
凝颦暗数。 
宝香拂拂遗鸳锦， 
心事悠悠寻燕语。 
芳草暮寒， 
乱花微雨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹊桥仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">寒丛弄日， 
宝钿承露， 
篱落亭亭相倚。 
当年彭泽未归来， 
料独抱、幽香一世。 
疏风冷雨， 
澹烟残照， 
日日重阳天气。 
帽檐已是半敧斜， 
问瓮里、新篘熟未。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 卢祖皋</p>
                                <pre class="card-text">庭绿初圆结荫浓。 
香沟收拾旧梢红。 
池塘少歇鸣蛙雨， 
帘幕轻回舞燕风。 
春又老， 
笑谁同。 
澹烟斜日小楼东。 
相思一曲临风笛， 
吹过云山第几重。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>