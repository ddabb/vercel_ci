<!DOCTYPE html>
<html lang="zh-CN">

<head>
    <meta charset="UTF-8">
    <title>
        洪咨夔
    </title>
</head>

<body>
    <h1>
        洪咨夔
    </h1>
    <p><strong>朝代:</strong>
        宋代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>万紫千红鬓上粉， 
聚成一撮精神。 
宣和宫样太清真。 
韶风摇斗帐， 
芳露湿纶巾。 
消得流莺花底滑， 
一声惊起梁尘。 
扶将芍药牡丹春。 
光浮金盏面， 
香到玉池津。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>霜月冷婷婷。 
夹岸芦花雪点成。 
短艇水晶宫里系， 
闲情。 
谁道芙蓉更有城。 
阿鹊数归程。 
人倚低窗小画屏。 
莫恨年华飞上鬓， 
堪凭。 
一度春风一度莺。
                        </pre>
            </li>
            
            <li>
                <h3>
                    卜算子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>芍药打团红， 
萱草成窝绿。 
帘卷疏风燕子归， 
依旧卢仝屋。 
贫放麴生疏， 
闻到青奴熟。 
扫地焚香伴老仙， 
人胜连环玉。
                        </pre>
            </li>
            
            <li>
                <h3>
                    夏初临
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>铁瓮栽荷， 
铜彝种菊， 
胆瓶萱草榴花。 
庭户深沈， 
画图低映窗纱。 
数枝奇石谽谺。 
染宣和、瑞露明霞。 
於菟长啸， 
风林未鸣， 
霜草先斜。 
雪丝香里， 
冰粉光中， 
兴来进酒， 
睡起分茶。 
轻雷急雨， 
银篁迸插檐牙。 
凉入琵琶。 
枕帏开、又送蟾华。 
问生涯。 
山林朝市， 
取次人家。
                        </pre>
            </li>
            
            <li>
                <h3>
                    天仙子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>风月分将秋一半。 
昨夜月明今夜满。 
有人笙鹤御风来， 
玉绳转。 
银河淡。 
凉入天孙云锦段。 
笑拈桂枝香婉娩。 
十字金书光照眼。 
看看细札促归来， 
漏声缓。 
珂声远。 
夜宿玉堂谁是伴。
                        </pre>
            </li>
            
            <li>
                <h3>
                    天香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>云母屏开， 
博山炉熨， 
人间南极星现。 
酥篆千秋， 
灯图百子， 
酒浪花光照面。 
堂深戏彩， 
任父老、儿童争劝。 
耆艾相将潞国， 
精明恰如清献。 
春风飘香合殿。 
仗云齐、漏迟宫箭。 
正好簪荷入侍， 
帕柑传宴。 
日月华虫蒨绚。 
便与试、胸中五纹线。 
寿域长开， 
洪钧长转。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>二十四番风， 
才见一番花鸟。 
已是有人春瘦， 
正远山横峭。 
踏青底用十分晴， 
半阴晴方好。 
深院日长睡起， 
又海棠开了。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>香山老矣， 
正商量不下， 
去留蛮素。 
独立踌躇肠欲断， 
一段若耶溪女。 
水底新妆， 
空中香袖， 
斜日疏风浦。 
向人欲语， 
垂杨清荫多处。 
便好花里唤船， 
碧筒白酒， 
微吸荷心苦。 
佳月一钩天四碧， 
隐约明波横注。 
雪藕逢丝， 
擘莲见薏， 
枕簟凉如雨。 
一双宿鹭， 
伴人永夜翘伫。
                        </pre>
            </li>
            
            <li>
                <h3>
                    更漏子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>眼生花， 
灯缀粟。 
人在黄金列屋。 
金缕细， 
道冠明。 
胆瓶凉意生。 
缓歌弦， 
停酒斝。 
待得香风吹下。 
斜月转， 
断云回。 
风流不让梅。
                        </pre>
            </li>
            
            <li>
                <h3>
                    朝中措
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>翠盆红药护觥筹。 
风物似扬州。 
春事一声杜宇， 
人生能几狐裘。 
有山可买， 
有书可读， 
不愿封留。 
一任东风辇路， 
群公苍佩鸣璆。
                        </pre>
            </li>
            
            <li>
                <h3>
                    柳梢青
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>野服纶巾。 
白发红颊， 
无限阳春。 
二满三平， 
粗衣淡饭， 
锺鼎山林。 
尊前喜气轮囷， 
道蚕麦、今朝甲申。 
天放新晴， 
人占一饱， 
老子宽心。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>四海止斋老， 
百世水心翁。 
都将不尽事业， 
付与道俱东。 
气脉中庸大学， 
体统采薇天保， 
几疏柘袍红， 
千仞倚寥碧， 
一点驾归鸿。 
扈江蓠， 
贯薜荔， 
制芙蓉。 
午桥绿野深处， 
心与境俱融。 
搏控乾坤龙马， 
簸弄坎离日月， 
苍鬓映方瞳。 
只恐又催诏， 
飞度橘花风。
                        </pre>
            </li>
            
            <li>
                <h3>
                    汉宫春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>南极仙翁， 
占太微元盖， 
洞府为家。 
身骑若木倒景， 
手弄青霞。 
芙蓉飞旆， 
映一川、新绿平沙。 
好与问， 
东风结子， 
几回开遍桃花。 
况是初元玉历， 
更循环数起， 
希有年华。 
长把清明夜气， 
养就丹砂。 
麻姑送酒， 
安期生、遗枣如瓜。 
呼儿烹试， 
头纲小凤团茶。
                        </pre>
            </li>
            
            <li>
                <h3>
                    沁园春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>秋气悲哉， 
薄寒中人， 
皇皇何之。 
更黄花吹雨， 
苍苔滑屐， 
栏空斗鸭， 
床老支龟。 
静里跫音， 
明边眉睫， 
蹴踏星河天脱鞿。 
清谈久， 
顿两忘妍丑， 
嫫姆西施。 
濂溪家住江湄。 
爱出水芙蓉清绝姿。 
好光风霁月， 
一团和气， 
尸居龙见， 
神动天随。 
著察工夫， 
诚存体段， 
个里语言文字非。 
君家事， 
莫空将太极。 
散大图碑。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    宋代, 洪咨夔</p>
                <pre>细雨斜风寂寞秋。 
黄花压鬓替人羞。 
归舟云树负箜篌。 
燕子楼寒迷楚梦， 
凤皇池暖惬秦讴。 
暮云凝碧可禁愁。
                        </pre>
            </li>
            
            <li>
                <h3>
                    满江红
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>送雨迎晴， 
花事过、一庭芳草。 
帘影动、归来双燕， 
似悲还笑。 
笑我不知人意变， 
悲人空为韶华老。 
满天涯、都是别离愁， 
无人扫。 
海棠晚， 
荼シ早。 
飞絮急， 
青梅小。 
把风流酝藉， 
向谁倾倒。 
秋水盈盈魂梦远， 
春云漠漠音期悄。 
最关情、鹎鵊一声催， 
窗纱晓。
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>花事无多， 
笙歌绾取东风住。 
玉彝雕俎， 
楼外更筹屡。 
醉唤骊驹， 
催上天梯去。 
君知否。 
半边铜虎。 
邓艾经行路。
                        </pre>
            </li>
            
            <li>
                <h3>
                    直玉堂作
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    宋代, 洪咨夔</p>
                <pre>禁门深锁寂无哗， 
浓墨淋漓两相麻。 
唱彻五更天未晓， 
一墀月浸紫薇花。
                        </pre>
            </li>
            
            <li>
                <h3>
                    眼儿媚
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>花光灯影浸帘栊。 
蓬岛现仙翁。 
瑶裾织翠， 
诗瞳点碧， 
酒脸潮红。 
窦郎阴德知多少， 
万卷奏新功。 
前庭梧竹， 
後园桃李， 
无限春风。
                        </pre>
            </li>
            
            <li>
                <h3>
                    祝英台近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>脸长红， 
眉半白， 
老鹤饱风露。 
岁换星移， 
禄运又交午。 
须知命带将来， 
福推不去， 
稳做个、荣华彭祖。 
记初度。 
谢他紫燕黄鹂， 
争先送好语。 
春满湖山， 
历历旧游处。 
管教柳外行厨， 
花边步屧， 
长占断、好晴奇雨。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>翠翘花艾年时昨。 
斗新五采同心索。 
含笑祝千秋。 
长眉如莫愁。 
流光旋磨蚁。 
换调重拈起。 
深院竹和丝。 
皱红裁舞衣。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>画斛黄花寒更好。 
人爱花繁， 
却被花催老。 
旧恨新愁谁酝造。 
带围暗减知多少。 
开眼万般浑是恼。 
只仗微醺， 
假寐宽怀抱。 
隔屋愁眉春思早。 
数声啼破池塘草。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>庭下宜男萱草， 
墙头结子榴花。 
非烟非雾富平家。 
人物风流如画。 
宝月曾修玉斧， 
银河欲泛仙槎。 
美人睡起绿云斜。 
一笑扶将寿斝。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>开笑口。 
又是茱萸重九。 
好水佳山长似旧。 
健如黄犊走。 
菊蕊峥峥如豆。 
风雨轻寒初透。 
檐外鹊声谁送酒。 
莫闲金碗手。
                        </pre>
            </li>
            
            <li>
                <h3>
                    贺新郎
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>风软帘花约。 
玉壶天、芙蕖欲盖， 
篔筜初槊。 
宿霭收阴晴色定， 
一点星明碧落。 
光拍满、浮溪岝β。 
银栉铁冠风物古， 
更秧青、麦熟蚕登箔。 
欢取酒， 
为君酌。 
华堂衮绣今如昨。 
长官清、水晶灯照， 
珊瑚钩琢。 
富贵功名知有样， 
晨起一声檐鹊。 
便好趁、六更宫钥。 
龙尾朝回长燕喜， 
宝香深、醉引莱衣著。 
吹紫凤， 
舞黄鹤。
                        </pre>
            </li>
            
            <li>
                <h3>
                    风流子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 洪咨夔</p>
                <pre>锦幄醉荼シ。 
狻猊暖、银蒜压烟霏。 
正韩范安边， 
欧苏领客， 
红芳庭院， 
绿荫窗扉。 
著句挽春春肯住， 
更判羽觞挥。 
金系花腰， 
玉匀人面， 
娇慵无力， 
娅姹相依。 
繁华都能几， 
青油幕、好与遮护晴晖。 
寄语东君， 
莫教一片轻飞。 
向温馨深处， 
留欢卜夜， 
月移花影， 
露裛人衣。 
只恐明朝西垣， 
有诏催归。
                        </pre>
            </li>
            
            <li>
                <h3>
                    鹧鸪天
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 洪咨夔</p>
                <pre>天理从来屈有信。 
东风到处物皆春。 
门前骢马权奇种， 
台上慈乌反哺心。 
花岛屐， 
柳湖尊。 
好将长健傲长贫。 
诸孙认取翁翁意， 
插架诗书不负人。
                        </pre>
            </li>
            
    </ul>
</body>

</html>