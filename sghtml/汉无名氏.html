<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        汉无名氏
    </title>
    <meta name="description" content="汉无名氏的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">汉无名氏</h1>
                    <p class="card-text"><strong>朝代:</strong> 汉代</p>
                    <p class="card-text"><strong>生平:</strong> 古诗十九首：组诗名。汉无名氏作（其中有八首《玉台新咏》题为汉枚乘作，后人</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">东门行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">出东门， 
不顾归； 
来入门， 
怅欲悲。 
盎中无斗米储， 
还视架上无悬衣。 
拔剑东门去， 
舍中儿母牵衣啼。 
“他家但愿富贵， 
贱妾与君共铺糜。 
上用仓浪天故， 
下当用此黄口儿， 
今非！ 
”“咄！ 
行！ 
吾去为迟！ 
白发时下难久居。 
”</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">兰若生春阳</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">兰若生春阳， 
涉冬犹盛滋。 
愿言追昔爱， 
情款感四时。 
美人在云端， 
天路隔无期。 
夜光照玄阴， 
长叹恋所思。 
谁谓我无忧， 
积念发狂痴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">别诗</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">骨肉缘枝叶， 
结交亦相因。 
四海皆兄弟， 
谁为行路人。 
况我连枝树， 
与子同一身。 
昔为鸳和鸯， 
今为参与辰。 
昔者长相近， 
邈若胡与秦。 
惟念当乖离， 
恩情日以新。 
鹿鸣思野草， 
可以喻嘉宾。 
我有一樽酒， 
欲以赠远人。 
愿子留斟酌， 
叙此平生亲。 
黄鹄一远别， 
千里顾徘徊。 
胡马失其群， 
思心常依依。 
何况双飞龙， 
羽翼临当乖。 
幸有弦歌曲， 
可以喻中怀。 
请为游子吟， 
泠泠一何悲。 
丝竹厉清声， 
慷慨有余哀。 
长歌正激烈， 
中心怆以摧。 
欲展清商曲， 
念子不得归。 
俯仰内伤心， 
泪下不可挥。 
愿为双黄鹄， 
送子俱远飞。 
结发为夫妻， 
恩爱两不疑。 
欢娱在今夕， 
嬿婉及良时。 
征夫怀往路， 
起视夜何其？ 
参辰皆已没， 
去去从此辞。 
行役在战场， 
相见未有期。 
握手一长叹， 
泪为生别滋。 
努力爱春华， 
莫忘欢乐时。 
生当复来归， 
死当长相思。 
烛烛晨明月， 
馥馥秋兰芳。 
芬馨良夜发， 
随风闻我堂。 
征夫怀远路， 
游子恋故乡。 
寒冬十二月， 
晨起践严霜。 
俯观江汉流， 
仰视浮云翔。 
良友远别离， 
各在天一方。 
山海隔中州， 
相去悠且长。 
嘉会难再遇， 
欢乐殊未央。 
愿君崇令德， 
随时爱景光。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">刺巴郡守诗</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">狗吠何喧喧， 
有吏来在门。 
披衣出门应， 
府记欲得钱。 
语穷乞请期， 
吏怒反见尤。 
旋步顾家中， 
家中无可为。 
思往从邻贷， 
邻人言已匮。 
钱钱何难得， 
令我独憔悴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">十五从军行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">十五从军行， 
八十始得归。 
道逢乡里人：“家中有阿谁？ 
”“遥望是君家， 
松柏冢累累。 
”兔从狗窦入， 
雉从梁上飞。 
中庭生旅谷， 
井上生旅葵。 
舂谷持作饭， 
采葵持作羹。 
羹饭一时熟， 
不知贻阿谁。 
出门东向看， 
泪落沾我衣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">古乐府</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">兰草自然香， 
生于大道旁。 
要镰八九月， 
俱在束薪中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">古歌</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">高田种小麦， 
终久不成穗。 
男儿在他乡， 
焉得不憔悴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">古绝句</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">藁砧今何在， 
山上复有山。 
何当大刀头， 
破镜飞上天。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">古越谣歌</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">君乘车， 
我戴笠， 
他日相逢下车揖。 
君担簦， 
我跨马， 
他日相逢为君下。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">四坐且莫喧</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">四坐且莫喧， 
愿听歌一言。 
请说铜炉器， 
崔嵬象南山。 
上枝似松柏， 
下根据铜盘。 
雕文各异类， 
离娄自相联。 
谁能为此器， 
公输与鲁班。 
朱火燃其中， 
青烟扬其间。 
从风入君怀， 
四坐莫不叹。 
香风难久居， 
空令蕙草残。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">孔雀东南飞</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">序曰：汉末建安中， 
庐江府小吏焦仲卿妻刘氏， 
为仲卿母所遣， 
自誓不嫁。 
其家逼之， 
乃投水而死。 
仲卿闻之， 
亦自缢于庭树。 
时人伤之， 
为诗云尔。 
孔雀东南飞， 
五里一徘徊。 
十三能织素， 
十四学裁衣。 
十五弹箜篌， 
十六诵诗书。 
十七为君妇， 
心中常苦悲。 
君既为府吏， 
守节情不移。 
贱妾留空房， 
相见常日稀。 
鸡鸣入机织， 
夜夜不得息。 
三日断五疋， 
大人故嫌迟。 
非为织作迟， 
君家妇难为。 
妾不堪驱使， 
徒留无所施。 
便可白公姥， 
及时相遣归。 
府吏得闻之， 
堂上启阿母。 
儿已薄禄相， 
幸复得此妇。 
结发同枕席， 
黄泉共为友。 
共事二三年， 
始而未为久。 
女行无偏斜， 
何意致不厚。 
阿母谓府吏， 
何乃太区区。 
此妇无礼节， 
举动自专由。 
吾意久怀忿， 
汝岂得自由。 
东家有贤女， 
自名秦罗敷。 
可怜体无比， 
阿母为汝求。 
便可速遣之， 
遣去慎莫留。 
府吏长跪告， 
伏惟启阿母。 
今若遣此妇， 
终老不复娶。 
阿母得闻之， 
槌床便大怒。 
小子无所畏， 
何敢助妇语。 
吾已失恩义， 
会不相从许。 
府吏默无声， 
再拜还入户。 
举言谓新妇， 
哽咽不能语。 
我自不驱卿， 
逼迫有阿母。 
卿但暂还家， 
吾今且赴府。 
不久当归还， 
还必相迎取。 
以此下心意， 
慎勿违吾语。 
新妇谓府吏， 
勿复重纷纭。 
往昔初阳岁， 
谢家来贵门。 
奉事循公姥， 
进止敢自专？ 
昼夜勤作息， 
伶俜萦苦辛。 
谓言无罪过， 
供养卒大恩。 
仍更被驱遣， 
何言复来还？ 
妾有绣腰襦， 
葳蕤自生光。 
红罗复斗帐， 
四角垂香囊。 
箱帘六七十， 
绿碧青丝绳。 
物物各具异， 
种种在其中。 
人贱物亦鄙， 
不足迎后人。 
留待作遣施， 
于今无会因。 
时时为安慰， 
久久莫相忘。 
鸡鸣外欲曙， 
新妇起严妆。 
著我绣夹裙， 
事事四五通。 
足下蹑丝履， 
头上玳瑁光。 
腰若流纨素， 
耳著明月珰。 
指如削葱根， 
口如含珠丹。 
纤纤作细步， 
精妙世无双。 
上堂谢阿母， 
阿母怒不止。 
昔作女儿时， 
生小出野里。 
本自无教训， 
兼愧贵家子。 
受母钱帛多， 
不堪母驱使。 
今日还家去， 
念母劳家里。 
却与小姑别， 
泪落连珠子。 
新妇初来时， 
小姑始扶床。 
今日被驱遣， 
小姑如我长。 
勤心养公姥， 
好自相扶将。 
初七及下九， 
嬉戏莫相忘。 
出门登车去， 
涕落百余行。 
府吏马在前， 
新妇车在后。 
隐隐何甸甸， 
俱会大道口。 
下马入车中， 
低头共耳语。 
誓不相隔卿， 
且暂还家去。 
吾今且赴府， 
不久当还归。 
誓天不相负， 
新妇谓府吏， 
感君区区怀。 
君既若见录， 
不久望君来。 
君当作磐石， 
妾当作蒲苇。 
蒲苇韧如丝， 
磐石无转移。 
我有亲父兄， 
性行暴如雷。 
恐不任我意， 
逆以煎我怀。 
举手长劳劳， 
二情同依依 。 
入门上家堂， 
进退无颜仪。 
阿母大拊掌， 
不图子自归。 
十三教汝织， 
十四能裁衣。 
十五弹箜篌， 
十六知礼仪。 
十七遣汝嫁， 
谓言无誓违。 
汝今何罪过， 
不迎而自归？ 
兰芝惭阿母， 
儿实无罪过。 
阿母大悲摧。 
还家十余日， 
县令遣媒来。 
云有第三郎， 
窈窕世无双。 
年始十八九， 
便言多令才。 
阿母谓阿女， 
汝可去应之。 
阿女含泪答， 
兰芝初还时， 
府吏见叮咛， 
结誓不别离。 
今日违情义， 
恐此事非奇。 
自可断来信， 
徐徐更谓之。 
阿母白媒人， 
贫贱有此女。 
始适还家门， 
不堪吏人妇。 
岂合令郎君？ 
幸可广问讯， 
不得便相许。 
媒人去数日， 
寻遣丞请还。 
说有兰家女， 
承籍有宦官。 
云有第五郎， 
娇逸未有婚。 
遣丞为媒人， 
主簿通语言。 
直说太守家， 
有此令郎君。 
既欲结大义， 
故遣来贵门。 
阿母谢媒人， 
女子先有誓， 
老姥岂敢言。 
阿兄得闻之， 
怅然心中烦。 
举言谓阿妹， 
作计何不量。 
先嫁得府吏， 
后嫁得郎君。 
否泰如天地， 
足以荣汝身。 
不嫁义郎体， 
其往欲何云。 
兰芝仰头答， 
理实如兄言。 
谢家事夫君， 
中道还兄门。 
处分适兄意， 
那得自任专。 
虽与府吏约， 
后会永无缘。 
登即相许和， 
便可作婚姻。 
媒人下床去， 
诺诺复尔尔。 
还部白府君， 
下官奉使命， 
言谈大有缘。 
府君得闻之， 
心中大欢喜。 
视历复开书， 
便利此月内， 
六合正相应。 
良吉三十日， 
今已二十七， 
卿可去成婚。 
交语速装束， 
络绎如浮云。 
青雀白鹄舫， 
四角龙子幡。 
婀娜随风转， 
金车玉作轮。 
踯躅青骢马， 
流苏金缕鞍。 
赍钱三百万， 
皆用青丝穿。 
杂彩三百疋， 
交广市鲑珍。 
从人四五百， 
郁郁登郡门。 
阿母谓阿女， 
适得府君书， 
明日来迎汝。 
何不作衣裳， 
莫令事不举。 
阿女默无声， 
手巾掩口啼， 
泪落便如泻。 
移我琉璃榻， 
出置前厅下。 
左手持刀尺， 
右手执绫罗。 
朝成绣夹裙， 
晚成单罗衫。 
暗暗日欲暝， 
愁思出门啼。 
府吏闻此变， 
因求假暂归。 
未至二三里， 
摧藏马悲哀。 
新妇识马声， 
蹑履相逢迎。 
怅然遥相望， 
知是故人来。 
举手拍马鞍， 
嗟叹使心伤。 
自君别我后， 
人事不可量。 
果不如先愿， 
又非君所详。 
我有亲父母， 
逼迫兼弟兄。 
以我应他人， 
君还何所望。 
府吏谓新妇， 
贺君得高迁。 
磐石方且厚， 
可以卒千年。 
蒲苇一时韧， 
便作旦夕间。 
卿当日胜贵， 
吾独向黄泉。 
新妇谓府吏， 
何意出此言。 
同是被逼迫， 
君尔妾亦然。 
黄泉下相见， 
勿违今日言。 
执手分道去， 
各各还家门。 
生人作死别， 
恨恨那可论。 
念与世间辞， 
千万不复全。 
府吏还家去， 
上堂拜阿母。 
今日大风寒， 
寒风摧树木， 
严霜结庭兰。 
儿今日冥冥， 
令母在后单。 
故作不良计， 
勿复怨鬼神。 
命如南山石， 
四体康且直。 
阿母得闻之， 
零泪应声落。 
汝是大家子， 
仕宦于台阁。 
慎勿为妇死， 
贵贱情何薄。 
东家有贤女， 
窈窕艳城郭。 
阿母为汝求， 
便复在旦夕。 
府吏再拜还， 
长叹空房中， 
作计乃尔立。 
转头向户里， 
渐见愁煎迫。 
其日牛马嘶， 
新妇入青庐。 
暗暗黄昏后， 
寂寂人定初。 
我命绝今日， 
魂去尸长留。 
揽裙脱丝履， 
举身赴清池。 
府吏闻此事， 
心知长别离。 
徘徊庭树下， 
自挂东南枝。 
两家求合葬， 
合葬华山傍。 
东西植松柏， 
左右种梧桐。 
枝枝相覆盖， 
叶叶相交通。 
中有双飞鸟， 
自名为鸳鸯。 
仰头相向鸣， 
夜夜达五更。 
行人驻足听， 
寡妇起彷徨。 
多谢后世人， 
戒之慎勿忘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">孤儿行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">孤儿生， 
孤子遇生， 
命独当苦。 
父母在时， 
乘坚车， 
驾驷马。 
父母已去， 
兄嫂令我行贾。 
南到九江， 
东到齐与鲁。 
腊月来归， 
不敢自言苦。 
头多虮虱， 
面目多尘土。 
大兄言办饭， 
大嫂言视马。 
上高堂， 
行取殿下堂。 
孤儿泪下如雨。 
使我朝行汲， 
暮得水来归。 
手为错， 
足下无菲。 
怆怆履霜， 
中多蒺藜。 
拔断蒺藜肠肉中， 
怆欲悲。 
泪下渫渫， 
清涕累累。 
冬无复襦， 
夏无单衣。 
居生不乐， 
不如早去， 
下从地下黄泉。 
春气动， 
草萌芽。 
三月蚕桑， 
六月收瓜。 
将是瓜车， 
来到还家。 
瓜车反覆。 
助我者少， 
啖瓜者多。 
愿还我蒂， 
兄与嫂严。 
独且急归， 
当兴校计。 
乱曰：里中一何譊譊， 
愿欲寄尺书， 
将与地下父母， 
兄嫂难与久居。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">怨歌行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">新裂齐纨素， 
鲜洁如霜雪。 
裁为合欢扇， 
团团似明月。 
出入君怀袖， 
动摇微风发。 
常恐秋节至， 
凉风夺炎热。 
弃捐箧笥中， 
恩情中道绝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">恒灵时童谣</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">举秀才， 
不知书。 
举孝廉， 
父别居。 
寒素清白浊如泥， 
高第良将怯如鸡。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">新树兰蕙葩</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">新树兰蕙葩， 
杂用杜蘅草。 
终朝采其华， 
日暮不盈抱。 
采之欲遗谁？ 
所思在远道。 
馨香易销歇， 
繁华会枯槁。 
怅望何所言， 
临风送怀抱。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">枯鱼过河泣</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">枯鱼过河泣， 
何时悔复及。 
作书与鲂鱮， 
相教慎出入。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">梁甫吟</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">步出齐城门， 
遥望荡阴里。 
里中有三坟， 
累累正相似。 
问是谁家墓， 
田疆古冶氏。 
力能排南山， 
又能绝地纪。 
一朝被谗言， 
二桃杀三士。 
谁能为此谋， 
相国齐晏子。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">橘柚垂华实</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">橘柚垂华实， 
乃在深山侧。 
闻君好我甘， 
窃独自雕饰。 
委身玉盘中， 
历年冀见食。 
芳菲不相投， 
青黄忽改色。 
人倘欲我知， 
因君为羽翼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">步出城东门</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">步出城东门， 
遥望江南路。 
前日风雪中， 
故人从此去。 
我欲渡河水， 
河水深无梁。 
愿为双黄鹄， 
高飞还故乡。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">燕赵多佳人</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">燕赵多佳人， 
美者颜如玉。 
被服罗裳衣， 
当户理清曲。 
音响一何悲！ 
弦急知柱促。 
驰情整巾带， 
沉吟聊踯躅。 
思为双飞燕， 
衔泥巢君屋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">猛虎行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">饥不从猛虎食， 
暮不从野雀栖。 
野雀安无巢， 
游子为谁骄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">穆穆清风至</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">穆穆清风至， 
吹我罗衣裾。 
青袍似春草， 
草长条风舒。 
朝登津梁山， 
褰裳望所思。 
安得抱柱信， 
皎日以为期。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">艳歌行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">翩翩堂前燕， 
冬藏夏来见。 
兄弟两三人， 
流宕在他县。 
故衣谁当补， 
新衣谁当绽。 
赖得贤主人， 
揽取为吾袒。 
夫婿从门来， 
斜柯西北眄。 
语卿且勿眄， 
水清石自见。 
石见何累累， 
远行不如归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">陇西行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">天上何所有， 
历历种白榆。 
桂树夹道生， 
青龙对道隅。 
凤凰鸣啾啾， 
一母将九雏。 
顾视世间人， 
为乐甚独殊。 
好妇出迎客， 
颜色正敷愉。 
伸腰再拜跪， 
问客平安不。 
请客北堂上， 
坐客毡氍毹。 
清白各异樽， 
酒上正华疏。 
酌酒持与客， 
客言主人持。 
却略再拜跪， 
然后持一杯。 
谈笑未及竟， 
左顾敕中厨。 
促令办粗饭， 
慎莫使稽留。 
废礼送客出， 
盈盈府中趋。 
送客亦不远， 
足不过门枢。 
娶妇得如此， 
齐姜亦不如。 
健妇持门户， 
一胜一丈夫。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">陌上桑</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">日出东南隅， 
照我秦氏楼。 
秦氏有好女， 
自名为罗敷。 
罗敷喜蚕桑， 
采桑城南隅。 
青丝为笼系， 
桂枝为笼钩。 
头上倭堕髻， 
耳中明月珠。 
缃绮为下裙， 
紫绮为上襦。 
行者见罗敷， 
下担捋髭须。 
少年见罗敷， 
脱帽着绡头。 
耕者忘其犁， 
锄者忘其锄。 
来归相怒怨， 
但坐看罗敷。 
使君从南来， 
五马立踟蹰。 
使君遣吏往， 
问是谁家姝。 
秦氏有好女， 
自名为罗敷。 
罗敷年几何， 
二十尚不足， 
十五颇有余。 
使君谢罗敷， 
宁可共载不。 
罗敷前置辞， 
使君一何愚。 
使君自有妇， 
罗敷自有夫。 
东方千余骑， 
夫婿居上头。 
何用识夫婿， 
白马从骊驹。 
青丝系马尾， 
黄金络马头。 
腰中鹿卢剑， 
可值千万余。 
十五府小吏， 
二十朝大夫。 
三十侍中郎， 
四十专城居。 
为人结白皙， 
鬑鬑颇有须。 
盈盈公府步， 
冉冉府中趋。 
坐中数千人， 
皆言夫婿殊。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">饮马长城窟行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 汉代, 汉无名氏</p>
                                <pre class="card-text">青青河畔草， 
绵绵思远道。 
远道不可思， 
宿昔梦见之。 
梦见在我傍， 
忽觉在他乡。 
他乡各异县， 
辗转不相见。 
枯桑知天风， 
海水知天寒。 
入门各自媚， 
谁肯相为言。 
客从远方来， 
遗我双鲤鱼。 
呼儿烹鲤鱼， 
中有尺素书。 
长跪读素书， 
书中竟何如。 
上言加餐食， 
下言长相忆。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>