<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        卢仝
    </title>
    <meta name="description" content="卢仝的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                卢仝
                            </h1>
                            <p class="card-text"><strong>朝代:</strong>
                                唐代
                            </p>
                            <p class="card-text"><strong>生平:</strong>
                                卢仝，范阳人。隐少室山，自号玉川子。征谏议不起。韩愈为河南令，爱其诗，厚礼之。后因宿王涯第，罹甘露之祸。诗三卷。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            与马异结交诗
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">天地日月如等闲， 
卢仝四十无往还。 
唯有一片心脾骨， 
巉岩崒硉兀郁律。 
刀剑为峰崿， 
平地放著高如昆仑山。 
天不容， 
地不受， 
日月不敢偷照耀。 
神农画八卦， 
凿破天心胸。 
女娲本是伏羲妇， 
恐天怒， 
捣炼五色石， 
引日月之针， 
五星之缕把天补。 
补了三日不肯归婿家， 
走向日中放老鸦。 
月里栽桂养虾蟆， 
天公发怒化龙蛇。 
此龙此蛇得死病， 
神农合药救死命。 
天怪神农党龙蛇， 
罚神农为牛头， 
令载元气车。 
不知药中有毒药， 
药杀元气天不觉。 
尔来天地不神圣， 
日月之光无正定。 
不知元气元不死， 
忽闻空中唤马异。 
马异若不是祥瑞， 
空中敢道不容易。 
昨日仝不仝， 
异自异， 
是谓大仝而小异。 
今日仝自仝， 
异不异， 
是谓仝不往兮异不至， 
直当中兮动天地。 
白玉璞里斫出相思心， 
黄金矿里铸出相思泪。 
忽闻空中崩崖倒谷声， 
绝胜明珠千万斛， 
买得西施南威一双婢。 
此婢娇饶恼杀人， 
凝脂为肤翡翠裙， 
唯解画眉朱点唇。 
自从获得君， 
敲金摐玉凌浮云。 
却返顾， 
一双婢子何足云。 
平生结交若少人， 
忆君眼前如见君。 
青云欲开白日没， 
天眼不见此奇骨。 
此骨纵横奇又奇， 
千岁万岁枯松枝。 
半折半残压山谷， 
盘根蹙节成蛟螭。 
忽雷霹雳卒风暴雨撼不动， 
欲动不动千变万化总是鳞皴皮。 
此奇怪物不可欺。 
卢仝见马异文章， 
酌得马异胸中事。 
风姿骨本恰如此， 
是不是， 
寄一字。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            乐府杂曲·鼓吹曲辞·有所思
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">当时我醉美人家， 
美人颜色娇如花。 
今日美人弃我去， 
青楼珠箔天之涯。 
天涯娟娟常娥月， 
三五二八盈又缺。 
翠眉蝉鬓生别离， 
一望不见心断绝。 
心断绝， 
几千里， 
梦中醉卧巫山云， 
觉来泪滴湘江水。 
湘江两岸花木深， 
美人不见愁人心。 
含愁更奏绿绮琴， 
调高弦绝无知音。 
美人兮美人， 
不知为暮雨兮为朝云， 
相思一夜梅花发， 
忽到窗前疑是君。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            人日立春
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">春度春归无限春， 
今朝方始觉成人。 
从今克己应犹及， 
颜与梅花俱自新。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            冬行三首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">虫豸腊月皆在蛰， 
吾独何乃劳其形。 
小大无由知天命， 
但怪守道不得宁。 
老母妻子一挥手， 
涕下便作千里行。 
自顾不及遭霜叶， 
旦夕保得同飘零。 
达生何足云， 
偶然苦乐经其身。 
古来尧孔与桀跖， 
善恶何补如今人。 
长年爱伊洛， 
决计卜长久。 
赊买里仁宅， 
水竹且小有。 
卖宅将还资， 
旧业苦不厚。 
债家征利心， 
饿虎血染口。 
腊风刀刻肌， 
遂向东南走。 
贤哉韩员外， 
劝我莫强取。 
凭风谢长者， 
敢不愧心苟。 
赁载得估舟， 
估杂非吾偶。 
壮色排榻席， 
别座夸羊酒。 
落日无精光， 
哑暝被掣肘。 
漕石生齿牙， 
洗滩乱相掫。 
奔澌嚼篙杖， 
夹岸雪龙吼。 
可怜圣明朝， 
还为丧家狗。 
通运隔南溟， 
债利拄北斗。 
扬州屋舍贱， 
还债堪了不。 
此宅贮书籍， 
地湿忧蠹朽。 
贾僎旧相识， 
十年与营守。 
贫交多变态， 
僎得君子不。 
利命子罕言， 
我诚孔门丑。 
且贵终焉图， 
死免惭狐首。 
何当归帝乡， 
白云永相友。 
不敢唾汴水， 
汴水入东海。 
污泥龙王宫， 
恐获不敬罪。 
不敢蹋汴堤， 
汴堤连秦宫。 
蹋尽天子土， 
馈餫无由通。 
此言虽太阔， 
且是臣心肠。 
野风结阴兵， 
千里鸣刀枪。 
海月护羁魄， 
到晓点孤光。 
上不事天子， 
下不识侯王。 
夜半睡独觉， 
爽气盈心堂。 
颜子甚年少， 
孔圣同行藏。 
我年过颜子， 
敢道不自强。 
船人虽奴兵， 
亦有意智长。 
问我何所得， 
乐色填清扬。 
我报果有为， 
孔经在衣裳。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            出山作
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">出山忘掩山门路， 
钓竿插在枯桑树。 
当时只有鸟窥窬， 
更亦无人得知处。 
家僮若失钓鱼竿， 
定是猿猴把将去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            卓女怨
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">妾本怀春女， 
春愁不自任。 
迷魂随凤客， 
娇思入琴心。 
托援交情重， 
当垆酌意深。 
谁家有夫婿， 
作赋得黄金。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            叹昨日三首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">昨日之日不可追， 
今日之日须臾期。 
如此如此复如此， 
壮心死尽生鬓丝。 
秋风落叶客肠断， 
不办斗酒开愁眉。 
贤名圣行甚辛苦， 
周公孔子徒自欺。 
天下薄夫苦耽酒， 
玉川先生也耽酒。 
薄夫有钱恣张乐， 
先生无钱养恬漠。 
有钱无钱俱可怜， 
百年骤过如流川。 
平生心事消散尽， 
天上白日悠悠悬。 
上帝板板主何物， 
日车劫劫西向没。 
自古贤圣无奈何， 
道行不得皆白骨。 
白骨土化鬼入泉， 
生人莫负平生年。 
何时出得禁酒国， 
满瓮酿酒曝背眠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            听萧君姬人弹琴
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">弹琴人似膝上琴， 
听琴人似匣中弦。 
二物各一处， 
音韵何由传。 
无风质气两相感， 
万般悲意方缠绵。 
初时天山之外飞白雪， 
渐渐万丈涧底生流泉。 
风梅花落轻扬扬， 
十指干净声涓涓。 
昭君可惜嫁单于， 
沙场不远只眼前。 
蔡琰薄命没胡虏， 
乌枭啾唧啼胡天。 
关山险隔一万里， 
颜色错漠生风烟。 
形魄散逐五音尽， 
双蛾结草空婵娟。 
中腹苦恨杳不极， 
新心愁绝难复传。 
金尊湛湛夜沉沉， 
馀音叠发清联绵。 
主人醉盈有得色， 
座客向隅增内然。 
孔子怪责颜回瑟， 
野夫何事萧君筵。 
拂衣屡命请中废， 
月照书窗归独眠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            哭玉碑子
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">山有洞左峡， 
拾得玉碑子。 
其长一周尺， 
其阔一药匕。 
颜色九秋天， 
棱角四面起。 
轻敲吐寒流。 
清悲动神鬼。 
稽首置手中， 
只似一片水。 
至文反无文， 
上帝应有以。 
予疑仙石灵， 
愿以仙人比。 
心期香汤洗， 
归送箓堂里。 
颇奈穷相驴， 
行动如跛鳖。 
十里五里行， 
百蹶复千蹶。 
颜子不少夭， 
玉碑中路折。 
横文寻龟兆， 
直理任瓦裂。 
劈竹不可合， 
破环永离别。 
向人如有情， 
似痛滴无血。 
勘斗平地上， 
罅坼多啮缺。 
百见百伤心， 
不堪再提挈。 
怪哉坚贞姿， 
忽脆不坚固。 
矧曰人间人， 
安能保常度。 
敢问生物成， 
败为有真素。 
为禀灵异气， 
不得受秽污。 
驴罪真不厚， 
驴生亦错误。 
更将前前行， 
复恐山神怒。 
白云蓊闭岭， 
高松吟古墓。 
置此忍其伤， 
驱驴下山路。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喜逢郑三游山
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">相逢之处花茸茸， 
石壁攒峰千万重。 
他日期君何处好， 
寒流石上一株松。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            夏夜闻蚯蚓吟
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">夏夜雨欲作， 
傍砌蚯蚓吟。 
念尔无筋骨， 
也应天地心。 
汝无亲朋累， 
汝无名利侵。 
孤韵似有说， 
哀怨何其深。 
泛泛轻薄子， 
旦夕还讴吟。 
肝胆异汝辈， 
热血徒相侵。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            孟夫子生生亭赋
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">玉川子沿孟冬之寒流兮， 
辍棹上登生生亭。 
夫子何之兮， 
面逐云没兮南行。 
百川注海而心不写兮， 
落日千里凝寒精。 
予日衰期人生之世斯已矣， 
爰为今日犹犹岐路之心生。 
悲夫,南国风涛,鱼龙畜伏。 
予小子戆朴,必不能济夫子欲。 
嗟自惭承夫子而不失予兮， 
传古道甚分明。 
予且广孤目遐赍于天壤兮， 
庶得外尽万物变化之幽情。 
然后惭愧而来归兮， 
大息吾躬于夫子之亭。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            守岁二首
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">去年留不住， 
年来也任他。 
当垆一榼酒， 
争奈两年何。 
老来经节腊， 
乐事甚悠悠。 
不及儿童日， 
都卢不解愁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            客淮南病
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">扬州蒸毒似燂汤， 
客病清枯鬓欲霜。 
且喜闭门无俗物， 
四肢安稳一张床。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            寄外兄魏澈
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">何处堪惆怅， 
情亲不得亲。 
兴宁楼上月， 
辜负酒家春。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            寄崔柳州
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">使者立取书， 
叠纸生百忧。 
使君若不信， 
他时看白头。 
三百六十州， 
克情惟柳州。 
柳州蛮天末， 
鄙夫嵩之幽。 
花落陇水头， 
各自东西流。 
凛凛长相逐， 
为谢池上鸥。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            寄男抱孙
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">别来三得书， 
书道违离久。 
书处甚粗杀， 
且喜见汝手。 
殷十七又报， 
汝文颇新有。 
别来才经年， 
囊盎未合斗。 
当是汝母贤， 
日夕加训诱。 
尚书当毕功， 
礼记速须剖。 
喽罗儿读书， 
何异摧枯朽。 
寻义低作声， 
便可养年寿。 
莫学村学生， 
粗气强叫吼。 
下学偷功夫， 
新宅锄蔾莠。 
乘凉劝奴婢， 
园里耨葱韭。 
远篱编榆棘， 
近眼栽桃柳。 
引水灌竹中， 
蒲池种莲藕。 
捞漉蛙蟆脚， 
莫遣生科斗。 
竹林吾最惜， 
新笋好看守。 
万箨苞龙儿， 
攒迸溢林薮。 
吾眼恨不见， 
心肠痛如搊。 
宅钱都未还， 
债利日日厚。 
箨龙正称冤， 
莫杀入汝口。 
丁宁嘱托汝， 
汝活箨龙不。 
殷十七老儒， 
是汝父师友。 
传读有疑误， 
辄告谘问取。 
两手莫破拳， 
一吻莫饮酒。 
莫学捕鸠鸽， 
莫学打鸡狗。 
小时无大伤， 
习性防已后。 
顽发苦恼人， 
汝母必不受。 
任汝恼弟妹， 
任汝恼姨舅。 
姨舅非吾亲， 
弟妹多老丑。 
莫恼添丁郎， 
泪子作面垢。 
莫引添丁郎， 
赫赤日里走。 
添丁郎小小， 
别吾来久久。 
脯脯不得吃， 
兄兄莫捻搜。 
他日吾归来， 
家人若弹纠。 
一百放一下， 
打汝九十九。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            寄萧二十三庆中
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">萧乎萧乎， 
忆萧者嵩山之卢。 
卢扬州， 
萧歙州。 
相思过春花， 
鬓毛生麦秋。 
千灾万怪天南道， 
猩猩鹦鹉皆人言。 
山魈吹火虫入碗， 
鸩鸟咒诅鲛吐涎。 
就中南瘴欺北客， 
凭君数磨犀角吃， 
我忆君心千百间。 
千百间君何时还， 
使我夜夜劳魂魄。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            寄赠含曦上人
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">楞伽大师兄， 
夸曦识道理。 
破锁推玄关， 
高辩果难揣。 
论语老庄易， 
搜索通神鬼。 
起信中百门， 
敲骨得佛髓。 
此外杂经律， 
泛读一万纸。 
高殿排名僧， 
执卷坐累累。 
化物自一心， 
三教齐发起。 
随钟嚼宫商， 
满口文字美。 
商贾女郎辈， 
不曾道生死。 
纵遇强礼拜， 
雅语不露齿。 
劈破天地来， 
节义可屈指。 
季展即此僧， 
孤立无依倚。 
近来爱作诗， 
新奇颇烦委。 
忽忽造古格， 
削尽俗绮靡。 
假如慵裹头， 
但勤读书史。 
切磋并工夫， 
休远不可比。 
怜僧无远□， 
信佛残未已。 
貌古饶风情， 
清论兴亹亹。 
访余十数度， 
相去三五里。 
见时心亦喜， 
不见心亦喜。 
见时谈谑乐， 
四座尽角嘴。 
不见养天和， 
无人聒人耳。 
昨朝披雪来， 
面色赤靴靴。 
封灶养黄金， 
许割方寸匕。 
泥丸佛□教， 
怛化庄亦耻。 
未达不敢尝， 
孔子疑季子。 
药成必分余， 
余必投泥里。 
不如向阳堂， 
拨醅泛浮蚁。 
麹米本无愆， 
酒成是法水。 
行道不见心， 
毁誉徒云尔。 
雪晴天气和， 
日光弄梅李。 
春鸟娇关关， 
春风醉旎旎。 
道上正无尘， 
人家有花卉。 
高僧有拄杖， 
愿得数觏止。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            将归山招冰僧
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">买得一片田， 
济源花洞前。 
千里石壁坼， 
一条流泌泉。 
青松盘樛枝， 
森森上插青冥天。 
枝上有□猿， 
宿处近鹤巢， 
清唳孤吟声相交。 
月轮下射空洞响， 
丝篁成韵风萧萧。 
我心尘外心， 
爱此尘外物。 
欲结尘外交， 
苦无尘外骨。 
泌泉有冰公， 
心静见真佛。 
可结尘外交， 
占此松与月。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            小妇吟
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">小妇欲入门， 
隈门匀红妆。 
大妇出门迎， 
正顿罗衣裳。 
门边两相见， 
笑乐不可当。 
夫子于傍聊断肠， 
小妇哆上高堂。 
开玉匣， 
取琴张。 
陈金罍， 
酌满觞。 
[愿言两相乐， 
永与同心事我郎。 
夫子于傍剩欲狂。 
珠帘风度百花香， 
翠帐云屏白玉床。 
啼鸟休啼花莫笑， 
女英新喜得娥皇。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            山中
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">饥拾松花渴饮泉， 
偶从山后到山前。 
阳坡软草厚如织， 
困与鹿麛相伴眠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            常州孟谏议座上闻韩员外职方贬国子……
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">忽见除书到， 
韩君又学官。 
死生纵有命， 
人事始知难。 
烈火先烧玉， 
庭芜不养兰。 
山夫与刺史， 
相对两巑岏。 
干禄无便佞， 
宜知黜此身。 
员郎犹小小， 
国学大频频。 
孤宦心肝直， 
天王苦死嗔。 
朝廷无谏议， 
谁是雪韩人。 
何事遭朝贬， 
知何被不容。 
不如思所自， 
只欲涕无从。 
爵服何曾好， 
荷衣已惯缝。 
朝官莫相识， 
归去老岩松。 
力小垂垂上， 
天高又不登。 
致身唯一己， 
获罪则颜朋。 
禄位埋坑阱， 
康庄垒剑棱。 
公卿共惜取， 
莫遣玉山崩。 
谁怜野田子， 
海内一韩侯。 
左道官虽乐， 
刚肠得健无。 
功名生地狱， 
礼教死天囚。 
莫言耕种好， 
须避蒺藜秋。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忆酒寄刘侍郎
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">爱酒如偷蜜， 
憎醒似见刀。 
君为麹糵主， 
酒醴莫辞劳。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忆金鹅山沈山人二首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">君家山头松树风， 
适来入我竹林里。 
一片新茶破鼻香， 
请君速来助我喜。 
莫合九转大还丹， 
莫读三十六部大洞经。 
闲来共我说真意， 
齿下领取真长生。 
不须服药求神仙， 
神仙意智或偶然。 
自古圣贤放入土， 
淮南鸡犬驱上天。 
白日上升应不恶， 
药成且辄一丸药。 
暂时上天少问天， 
蛇头蝎尾谁安著。 
君爱炼药药欲成， 
我爱炼骨骨已清。 
试自比校得仙者， 
也应合得天上行。 
天门九重高崔嵬， 
清空凿出黄金堆。 
夜叉守门昼不启， 
夜半醮祭夜半开。 
夜叉喜欢动关锁， 
锁声地生风雷。 
地上禽兽重血食， 
性命血化飞黄埃。 
y太上道君莲花台， 
九门隔阔安在哉。 
呜呼沈君大药成， 
兼须巧会鬼物情， 
无求长生丧厥生。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            思君吟寄某某生
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">我思君兮河之壖。 
我为河中之泉， 
君为河中之青天。 
天青青， 
泉泠泠。 
泉含青天天隔泉， 
我思君兮心亦然。 
心亦然， 
此心复在天之侧。 
我心为风兮淅淅， 
君身为云兮幂幂。 
此风引此云兮云不来， 
此风此云兮何悠哉， 
与我身心双裴回。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            悲新年
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">新年何事最堪悲， 
病客遥听百舌儿。 
太岁只游桃李径， 
春风肯管岁寒枝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            感古四首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">天生圣明君， 
必资忠贤臣。 
舜禹竭股肱， 
共佐尧为君。 
四载成地理， 
七政齐天文。 
阶下蓂荚生， 
琴上南风薰。 
轮转夏殷周， 
时复犹一人。 
秦汉事谗巧， 
魏晋忘机钧。 
猜忌相翦灭， 
尔来迷恩亲。 
以愚保其身， 
不觉身沉沦。 
以智理其国， 
遂为国之贼。 
苟图容一身， 
万事良可恻。 
可怜万乘君， 
聪明受沉惑。 
忠良伏草莽， 
无因施羽翼。 
日月异又蚀， 
天地晦如墨。 
既亢而后求， 
异哉龙之德。 
人生何所贵， 
所贵有终始。 
昨日盈尺璧， 
今朝尽瑕弃。 
苍蝇点垂棘， 
巧舌成锦绮。 
箕子为之奴， 
比干谏而死。 
仲尼鲁司寇， 
出走为群婢。 
假如屈原醒， 
其奈一国醉。 
一国醉号呶， 
一人行清高。 
便欲激颓波， 
此事真徒劳。 
上山逢猛虎， 
入海逢巨鳌。 
王者苟不死， 
腰下鱼鳞刀。 
东海波连天， 
三度成桑田。 
高岸高于屋， 
斯须变溪谷。 
天地犹尚然， 
人情难久全。 
夜半白刃仇， 
旦来金石坚。 
萧绶既解坼， 
陈印亦弃捐。 
竭节遇刀割， 
输忠遭祸缠。 
不予衾之眠， 
信予衾之穿。 
镜明不自照， 
膏润徒自煎。 
抱剑长太息， 
泪堕秋风前。 
古来不患寡， 
所患患不均。 
单醪投长河， 
三军尽沉沦。 
今人异古人， 
结托唯亲宾。 
毁坼维鹊巢， 
不行鳲鸠仁。 
鄙吝不识分， 
有心占阳春。 
鸾鹤日已疏， 
燕雀日已亲。 
小物无大志， 
安测栖松筠。 
恩眷多弃故， 
物情尚逐新。 
瓦砾暂拂拭， 
光掩连城珍。 
唇吻恣谈铄， 
黄金同灰尘。 
苏秦北游赵， 
张禄西入秦。 
既变嫂叔节， 
仍摈华阳君。 
万世金石交， 
一饷如浮云。 
骨肉且不顾， 
何况长羁贫。 
君莫以富贵， 
轻忽他年少， 
听我暂话会稽朱太守。 
正受冻饿时， 
索得人家贵傲妇。 
读书书史未润身， 
负薪辛苦胝生肘。 
谓言琴与瑟， 
糟糠结长久。 
不分杀人羽翮成， 
临临冲天妇嫌丑。 
□□□□□□□。 
其奈一朝太守振羽仪， 
乡关昼行衣锦衣。 
哀哉旧妇何眉目， 
新婿随行向天哭。 
寸心金石徒尔为， 
杯水庭沙空自覆。 
乃知愚妇人， 
妒忌阴毒心。 
唯救眼底事， 
不思日月深。 
等闲取羞死， 
岂如甘布衾。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            感秋别怨
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">霜秋自断魂， 
楚调怨离分。 
魄散瑶台月， 
心随巫峡云。 
蛾眉谁共画， 
凤曲不同闻。 
莫似湘妃泪， 
斑斑点翠裙。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            扬子津
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">风卷鱼龙暗楚关， 
白波沉却海门山。 
鹏腾鳌倒且快性， 
地坼天开总是闲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            扬州送伯龄过江
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">伯龄不厌山， 
山不养伯龄。 
松颠有樵堕， 
石上无禾生。 
不忍六尺躯， 
遂作东南行。 
诸侯尽食肉， 
壮气吞八纮。 
不唧溜钝汉， 
何由通姓名。 
夷齐饿死日， 
武王称圣明。 
节义士枉死， 
何异鸿毛轻。 
努力事干谒， 
我心终不平。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            掩关铭
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">蛇毒毒有形， 
药毒毒有名。 
人毒毒在心， 
对面如弟兄。 
美言不可听， 
深于千丈坑。 
不如掩关坐， 
幽鸟时一声。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            新月
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">仙宫云箔卷， 
露出玉帘钩。 
清光无所赠， 
相忆凤凰楼。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            新蝉
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">泉溜潜幽咽， 
琴鸣乍往还。 
长风翦不断， 
还在树枝间。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            月下寄徐希仁
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">夜半沙上行， 
月莹天心明。 
沙月浩无际， 
此中离思生。 
上天何寥廓， 
下地何峥嵘。 
吾道岂已矣， 
为君倾兕觥。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            月蚀诗
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">东海出明月， 
清明照毫发。 
朱弦初罢弹， 
金兔正奇绝。 
三五与二八， 
此时光满时。 
颇奈虾蟆儿， 
吞我芳桂枝。 
我爱明镜洁， 
尔乃痕翳之。 
尔且无六翮， 
焉得升天涯。 
方寸有白刃， 
无由扬清辉。 
如何万里光， 
遭尔小物欺。 
却吐天汉中， 
良久素魄微。 
日月尚如此， 
人情良可知。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            杂兴
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">意智未成百不解， 
见人富贵亦心爱。 
等闲对酒呼三达， 
屠羊杀牛皆自在。 
放心为乐笙歌攒， 
壮气激作风霜寒。 
厨中玉馔盈金盘， 
方丈厌见嫌不餐。 
飞鹰跃马实快性， 
唇腐齿烂空巑岏。 
岂期福极翻成祸， 
祸成身诛家亦破。 
昨朝惆怅不如君， 
今日悲君不如我。 
否泰交加无定主， 
懒学风云戢翎羽。 
绿酒清琴好养生， 
出将入相无心取。 
三五图书旧揣摩， 
五千道德新规矩。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            杂曲歌辞·自君之出矣
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">自君之出矣， 
壁上蜘蛛织。 
近取见妾心， 
夜夜无休息。 
妾有双玉环， 
寄君表相忆。 
环是妾之心， 
玉是君之德。 
驰情增悴容， 
蓄思损精力。 
玉簟寒凄凄， 
延想心恻恻。 
风含霜月明， 
水泛碧天色。 
此水有尽时， 
此情无终极。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            村醉
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">昨夜村饮归， 
健倒三四五。 
摩挲青莓苔， 
莫嗔惊著汝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            楼上女儿曲
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">谁家女儿楼上头， 
指挥婢子挂帘钩。 
林花撩乱心之愁，
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            白鹭鸶
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">刻成片玉白鹭鸶， 
欲捉纤鳞心自急。 
翘足沙头不得时， 
傍人不知谓闲立。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            直钩吟
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">初岁学钓鱼， 
自谓鱼易得。 
三十持钓竿， 
一鱼钓不得。 
人钩曲， 
我钩直， 
哀哉我钩又无食。 
文王已没不复生， 
直钩之道何时行。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            示添丁
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">春风苦不仁， 
呼逐马蹄行人家。 
惭愧瘴气却怜我， 
入我憔悴骨中为生涯。 
数日不食强强行， 
何忍索我抱看满树花。 
不知四体正困惫， 
泥人啼哭声呀呀。 
忽来案上翻墨汁， 
涂抹诗书如老鸦。 
父怜母惜掴不得， 
却生痴笑令人嗟。 
宿舂连晓不成米， 
日高始进一碗茶。 
气力龙钟头欲白， 
凭仗添丁莫恼爷。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            秋梦行
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">客行一夜秋风起， 
客梦南游渡湘水。 
湘水泠泠彻底清， 
二妃怨处无限情。 
娥皇不语启娇靥， 
女英目成转心惬。 
长眉入鬓何连娟， 
肌肤白玉秀且鲜。 
裴回共咏东方日， 
沉吟再理南风弦。 
声断续， 
思绵绵， 
中含幽意两不宣。 
殷勤纤手惊破梦， 
中宵寂寞心凄然。 
心凄然， 
肠亦绝。 
寐不寐兮玉枕寒， 
夜深夜兮霜似雪。 
镜中不见双翠眉， 
台前空挂纤纤月。 
纤纤月， 
盈复缺， 
娟娟似眉意难诀。 
愿此眉兮如此月， 
千里万里光不灭。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            自咏三首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">为报玉川子， 
知君未是贤。 
低头虽有地， 
仰面辄无天。 
骨肉清成瘦， 
莴蔓老觉膻。 
家书与心事， 
相伴过流年。 
卢子躘踵也， 
贤愚总莫惊。 
蚊虻当家口， 
草石是亲情。 
万卷堆胸朽， 
三光撮眼明。 
翻悲广成子， 
闲气说长生。 
物外无知己， 
人间一癖王。 
生涯身是梦， 
耽乐酒为乡。 
日月黏髭须， 
云山锁肺肠。 
愚公只公是， 
不用谩惊张。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            苦雪寄退之
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">天王二月行时令， 
白银作雪漫天涯。 
山人门前遍受赐， 
平地一尺白玉沙。 
云颓月坏桂英下， 
鹤毛风剪乱参差。 
山人屋中冻欲死， 
千树万树飞春花。 
菜头出土胶入地， 
山庄取粟埋却车。 
冷絮刀生削峭骨， 
冷齑斧破慰老牙。 
病妻烟眼泪滴滴， 
饥婴哭乳声呶呶。 
市头博米不用物， 
酒店买酒不肯赊。 
闻道西风弄剑戟， 
长阶杀人如乱麻。 
天眼高开欺草芽， 
我死未肯兴叹嗟。 
但恨口中无酒气， 
刘伶见我相揄揶。 
清风搅肠筋力绝， 
白灰压屋梁柱斜。 
圣明有道□命汉， 
可得再见朝日耶。 
柴门没胫昼不扫， 
黄昏绕树栖寒鸦。 
唯有河南韩县令， 
时时醉饱过贫家。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            萧二十三赴歙州婚期二首
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">淮上客情殊冷落， 
蛮方春早客何如。 
相思莫道无来使， 
回雁峰前好寄书。 
南方山水生时兴， 
教有新诗得寄余。 
路带长安迢递急， 
多应不逐使君书。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            萧宅二三子赠答诗二十首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">粉末为四体， 
春风为生涯。 
愿得纷飞去， 
与君为眼花。 
我生天地间， 
颇是往还数。 
已效炊爨劳， 
我亦不愿住。 
君有造化力， 
在君一降顾。 
我愿拔黄泉， 
轻举随君去。 
君是轻薄子， 
莫窥君子肠。 
且须看雀儿， 
雀儿衔尔将。 
遍索天地间， 
彼此最痴癖。 
主人幸未来， 
与君为莫逆。 
嵩山未必怜兰兰， 
兰兰已受郎君恩。 
不须刷帚跳踪走， 
只拟兰浪出其门。 
虾蟆蟆， 
叩头莫语人闻声。 
扬州虾蚬忽得便， 
腥臊臭秽逐我行。 
我身化作青泥坑。 
改邑不改井， 
此是井卦辞。 
井公莫怪惊， 
说我成憨痴。 
我纵有神力， 
争敢将公归。 
扬州恶百姓， 
疑我卷地皮。 
我有水竹庄， 
甚近嵩之巅。 
是君归休处， 
可以终天年。 
虽有提携劳， 
不忧粮食钱。 
但恐主人心， 
疑我相钓竿。 
扬州驳杂地， 
不辨龙蜥蜴。 
客身正干枯， 
行处无膏泽。 
太山道不远， 
相庇实无力。 
君若随我行， 
必有煎茶厄。 
石公说道理， 
句句出凡格。 
相知贵知心， 
岂恨主为客。 
过须归去来， 
旦晚上无厄。 
主人诚贤人， 
多应不相责。 
竹下青莎中， 
细长三四片。 
主人虽不归， 
长见主人面。 
兰兰是小草， 
不怕郎君骂。 
愿得随君行， 
暂到嵩山下。 
石报孤竹君， 
此客甚高调。 
共我相共痴， 
不怕主人天下笑。 
我非蛱蝶儿， 
我非桃李枝。 
不要儿女扑， 
不要春风吹。 
苔藓印我面， 
雨露皴我皮。 
此故不嫌我， 
突兀蒙相知。 
此客即西归， 
我心徒依依。 
我欲随客去， 
累重不解飞。 
知弟虚心亦待客， 
此客何以共报之。 
启母是诸母， 
三十六峰是诸父。 
知君家近父母家， 
小人安得不怀土。 
怜君与我金石交， 
君归可得共载否。 
小人无以报君恩， 
使君池亭风月古。 
竹弟虽让客， 
不敢当客恩。 
自惭埋没久， 
满面苍苔痕。 
自顾拨不转， 
何敢当主人。 
竹弟有清风， 
可以娱嘉宾。 
主人若知我， 
应喜我结得君。 
主人不知我， 
我住何求于主人。 
我在天地间， 
自是一片物。 
可得杠压我， 
使我头不出。 
凡有水竹处， 
我曹长先行。 
愿君借我一勺水， 
与君昼夜歌德声。 
竹弟谢石兄， 
清风非所任。 
随分有萧瑟， 
实无坚重心。 
我本泰山阿， 
避地到南国。 
主人欲移家， 
我亦要归北。 
上客幸先归， 
愿托归飞翼。 
唯将翛翛风， 
累路报恩德。 
以上卢仝作品《萧宅二三子赠答诗二十首》共20首        
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蜻蜓歌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">黄河中流日影斜， 
水天一色无津涯， 
处处惊波喷流飞雪花。 
篙工楫师力且武， 
进寸退尺莫能度。 
吾甚惧。 
念汝小虫子， 
造化借羽翼。 
随风戏中流， 
翩然有馀力。 
吾不如汝无他， 
无羽翼。 
吾若有羽翼， 
则上叩天关。 
为圣君请贤臣， 
布惠化于人间。 
然后东飞浴东溟， 
吸日精， 
撼若木之英， 
纷而零。 
使地上学仙之子， 
得而食之皆长生。 
不学汝无端小虫子， 
叶叶水上无一事， 
忽遭风雨水中死。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            观放鱼歌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">常州贤刺史， 
从谏议大夫除。 
天地好生物， 
刺史性与天地俱。 
见山客， 
狎鱼鸟。 
坐山客， 
北亭湖。 
命舟人， 
驾舫子， 
漾漾菰蒲。 
酒兴引行处， 
正见渔人鱼。 
刺史密会山客意， 
复念网罗婴无辜。 
忽脱身上殷绯袍， 
尽买罟擭尽有无。 
鳗鳣鲇鳢鳅， 
涎恶最顽愚。 
鳟鲂见豳风， 
质干稍高流。 
时白喷雪鲫鲤， 
此辈肥脆为绝尤。 
z老鲤变化颇神异， 
三十六鳞如抹朱。 
水苞弘窟有蛟鼍， 
饵非龙饵唯无鲈。 
丛杂百千头， 
性命悬须臾。 
天心应刺史， 
刺史尽活诸。 
一一投深泉， 
跳脱不复拘。 
得水竞腾突， 
动作诡怪殊。 
或透藻而出， 
或破浪而趋。 
或掉尾孑孑， 
或奋鬣愉愉。 
或如莺掷梭， 
或如蛇衔珠。 
四散渐不见， 
岛屿徒萦纡。 
鸂鶒鴒鸥凫， 
喜观争叫呼。 
小虾亦相庆， 
绕岸摇其须。 
乃知贪生不独顽痴夫。 
可怜百千命， 
几为中肠菹。 
若养圣贤真， 
大烹龙髓敢惜乎。 
苦痛如今人， 
尽是鱼食鱼。 
族类恣饮啖， 
强力无亲疏。 
明明刺史心， 
不欲与物相欺诬。 
岸虫两与命， 
无意杀此活彼用贼徒。 
亦忆清江使， 
横遭乎余且。 
圣神七十钻， 
不及泥中鳅。 
哀哉托非贤， 
五脏生冤仇。 
若当刺史时， 
圣物保不囚。 
不疑且不卜， 
二子安能谀。 
二子倘故谀， 
吾知心受诛。 
礼重一草木， 
易封称中孚。 
又曰钓不纲， 
又曰远庖厨。 
故仁人用心， 
刺史尽合符。 
昔鲁公观棠距箴， 
遂被孔子贬而书。 
今刺史好生， 
德洽民心， 
谁为刺史一褒誉。 
刺史自上来， 
德风如草铺。 
衣冠兴废礼， 
百姓减暴租。 
豪猾不豪猾， 
鳏孤不鳏孤。 
开古孟渎三十里， 
四千顷泥坑为膏腴， 
刺史视之总若无。 
讼庭雀噪坐不得， 
湖上拔茭植芙蕖。 
胜业庄中二桑门， 
时时对坐谈真如。 
因说十千天子事， 
福力当与刺史俱。 
天雨曼陀罗花深没膝， 
四十千真珠璎珞堆高楼。 
此中怪特不可会， 
但慕刺史仁有馀。 
刺史敕左右兼小家奴， 
慎勿背我沉毒钩。 
念鱼承奉刺史仁， 
深僻处， 
远远游。 
刺史官职小， 
教化未能敷。 
第一莫近人， 
恶人唯口腴。 
第一莫出境， 
四境多网罟。 
重伤刺史心， 
丧尔微贱躯。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            解闷
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">人生都几日， 
一半是离忧。 
但有尊中物， 
从他万事休。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            访含曦上人
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">三入寺， 
曦未来。 
辘轳无人井百尺， 
渴心归去生尘埃。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            赠徐希仁石砚别
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">灵山一片不灵石， 
手斫成器心所惜。 
凤鸟不至池不成， 
蛟龙干蟠水空滴。 
青松火炼翠烟凝， 
寒竹风摇远天碧。 
今日赠君离别心， 
此中至浅造化深。 
用之可以过珪璧， 
弃置还为一片石。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            赠稚禅师
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">春风满禅院， 
师独坐南轩。 
万化见中尽， 
始觉静性尊。 
我来契平生， 
目击道自存。 
与师不动游， 
游此无迹门。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            赠金鹅山人沈师鲁
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">金鹅山中客， 
来到扬州市。 
买药床头一破颜， 
撇然便有上天意。 
日月高挂玄关深， 
金膏切淬肌骨异。 
人皆食谷与五味， 
独食太和阴阳气。 
浩浩流珠走百关， 
绵若存有深致。 
种玉不耕山外非内粹。 
凿儒关决文泉彰， 
风雅因君不复坠。 
光不外照刃不磨， 
回避人间恶富贵。 
三日四日五六日， 
盘礴化元搜万类。 
昼饮兴酣陶天和， 
夜话造微□精魅。 
示我插血不死方， 
赏我风格不肥腻。 
肉眼不识天上书， 
小儒安敢窥奥秘。 
昆仑路隔西北天， 
三山后浮不著地。 
君到头来忆我时， 
金简为吾镌一字。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            走笔谢孟谏议寄新茶
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">日高丈五睡正浓， 
军将打门惊周公。 
口云谏议送书信， 
白绢斜封三道印。 
开缄宛见谏议面， 
手阅月团三百片。 
闻道新年入山里， 
蛰虫惊动春风起。 
天子须尝阳羡茶， 
百草不敢先开花。 
仁风暗结珠琲瓃， 
先春抽出黄金芽。 
摘鲜焙芳旋封裹， 
至精至好且不奢。 
至尊之馀合王公， 
何事便到山人家。 
柴门反关无俗客， 
纱帽笼头自煎吃。 
碧云引风吹不断， 
白花浮光凝碗面。 
一碗喉吻润， 
两碗破孤闷。 
三碗搜枯肠， 
唯有文字五千卷。 
四碗发轻汗， 
平生不平事， 
尽向毛孔散。 
五碗肌骨清， 
六碗通仙灵。 
七碗吃不得也， 
唯觉两腋习习清风生。 
蓬莱山， 
在何处。 
玉川子， 
乘此清风欲归去。 
山上群仙司下土， 
地位清高隔风雨。 
安得知百万亿苍生命， 
堕在巅崖受辛苦。 
便为谏议问苍生， 
到头还得苏息否。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            走笔追王内丘
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">自识夫子面， 
便获夫子心。 
夫子一启颜， 
义重千黄金。 
平原孟尝骨已土， 
始有夫子堪知音。 
忽然夫子不语， 
带席帽， 
骑驴去。 
余对醁醽不能斟， 
君且来， 
余之瞻望心悠哉。 
零雨其濛愁不散， 
闲花寂寂斑阶苔。 
不如对此景， 
含笑倾金罍。 
莫问四肢畅， 
暂取眉头开。 
弦琴待夫子， 
夫子来不来。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送好约法师归江南
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">杯度度一身， 
法度度万民。 
为报江南三二日， 
这回应见雪中人。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送尉迟羽之归宣州
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">君归乎， 
君归兴不孤。 
谢脁澄江今夜月， 
也应忆著此山夫。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送王储詹事西游献兵书
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">美酒拨醅酌， 
杨花飞尽时。 
落日长安道， 
方寸无人知。 
箧中制胜术， 
气雄屈指算。 
半醉千殷勤， 
仰天一长叹。 
玉匣百炼剑， 
龟文又龙吼。 
抽赠王将军， 
勿使虚白首。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送邵兵曹归江南
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">春风杨柳陌， 
连骑醉离觞。 
千里远山碧， 
一条归路长。 
花开愁北渚， 
云去渡南湘。 
东望濛濛处， 
烟波是故乡。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            酬徐公以新文见招
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">昨夜霜月明， 
果有清音生。 
便欲走相和， 
愁闻寒玉声。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            酬愿公雪中见寄
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">积雪三十日， 
车马路不通。 
贫病交亲绝， 
想忆唯愿公。 
春鸠报春归， 
苦寒生暗风。 
檐乳堕悬玉， 
日脚浮轻红。 
梅柳意却活， 
园圃冰始融。 
更候四体好， 
方可到寺中。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            门箴
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">贪残奸酗， 
狡佞讦愎， 
身之八杀。 
背惠， 
恃己， 
狎不肖， 
妒贤能， 
命之四孽。 
有是有此予敢辞， 
无是无此予之师， 
一日不见予心思。 
思其人， 
惧其人。 
其交其难， 
敢告于门。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            除夜
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">衰残归未遂， 
寂寞此宵情。 
旧国馀千里， 
新年隔数更。 
寒犹近北峭， 
风渐向东生。 
惟见长安陌， 
晨钟度火城。 
殷勤惜此夜， 
此夜在逡巡。 
烛尽年还别， 
鸡鸣老更新。 
傩声方去病， 
酒色已迎春。 
明日持杯处， 
谁为最后人。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            题褚遂良孙庭竹
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">负霜停雪旧根枝， 
龙笙凤管君莫截。 
春风一番琴上来， 
摇碎金尊碧天月。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            风中琴
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 卢仝</p>
                  <pre class="card-text">五音六律十三徽， 
龙吟鹤响思庖羲。 
一弹流水一弹月， 
水月风生松树枝。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>