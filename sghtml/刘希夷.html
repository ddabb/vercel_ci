<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        刘希夷
    </title>
    <meta name="description" content="刘希夷的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">刘希夷</h1>
                    <p class="card-text"><strong>朝代:</strong> 唐代</p>
                    <p class="card-text"><strong>生平:</strong> 刘希夷（651－？）字延之，汝州（今河南临汝）人。诗以歌行见长，多写闺情，辞意柔丽婉转，且多感伤情调。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">从军行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">秋天风飒飒， 
群胡马行疾。 
严城昼不开， 
伏兵暗相失。 
天子庙堂拜， 
将军凶门出。 
纷纷伊洛道， 
戎马几万匹。 
军门压黄河， 
兵气冲白日。 
平生怀仗剑， 
慷慨即投笔。 
南登汉月孤， 
北走代云密。 
近取韩彭计， 
早知孙吴术。 
丈夫清万里， 
谁能扫一室。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">代悲白头翁</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">洛阳城东桃李花， 
飞来飞去落谁家？ 
洛阳女儿惜颜色， 
坐见落花长叹息。 
今年花落颜色改， 
明年花开复谁在？ 
已见松柏摧为薪， 
更闻桑田变成海。 
古人无复洛城东， 
今人还对落花风。 
年年岁岁花相似， 
岁岁年年人不同。 
寄言全盛红颜子， 
应怜半死白头翁。 
此翁白头真可怜， 
伊昔红颜美少年。 
公子王孙芳树下， 
清歌妙舞落花前。 
光禄池台开锦绣， 
将军楼阁画神仙。 
一朝卧病无相识， 
三春行乐在谁边？ 
宛转蛾眉能几时， 
须臾鹤发知如丝。 
但看古来歌舞地， 
唯有黄昏鸟雀悲！</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">代秦女赠行人</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">鸾镜晓含春， 
蛾眉向影嚬。 
开□衣裳破， 
那堪粉黛新。 
春还洛阳道， 
为忆春阶草。 
杨叶未能攀， 
梅花待君扫。 
今朝喜鹊傍人飞， 
应是狂夫走马归。 
遥想行歌共游乐， 
迎前含笑著春衣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">代闺人春日</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">珠帘的晓光， 
玉颜艳春彩。 
林间鸟鸣唤， 
户外花相待。 
花鸟惜芳菲， 
鸟鸣花乱飞。 
人今伴花鸟， 
日暮不能归。 
池月怜歌扇， 
山云爱舞衣。 
佳期杨柳陌， 
携手莫相违。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">公子行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">天津桥下阳春水， 
天津桥上繁华子。 
马声回合青云外， 
人影动摇绿波里。 
绿波荡漾玉为砂， 
青云离披锦作霞。 
可怜杨柳伤心树， 
可怜桃李断肠花。 
此日遨游邀美女， 
此时歌舞入娼家。 
娼家美女郁金香， 
飞来飞去公子傍。 
的的珠帘白日映， 
娥娥玉颜红粉妆。 
花际裴回双蛱蝶， 
池边顾步两鸳鸯。 
倾国倾城汉武帝， 
为云为雨楚襄王。 
古来容光人所羡， 
况复今日遥相见。 
愿作轻罗著细腰， 
愿为明镜分娇面。 
与君相向转相亲， 
与君双栖共一身。 
愿作贞松千岁古， 
谁论芳槿一朝新。 
百年同谢西山日， 
千秋万古北邙尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜集张諲所居</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">江南成久客， 
门馆日萧条。 
惟有图书在， 
多伤鬓发凋。 
诸生陪讲诵， 
稚子给渔樵。 
隐室寒灯净， 
空阶落叶飘。 
沧洲自有趣， 
谁道隐须招。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">孤松篇</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">蚕月桑叶青， 
莺时柳花白。 
澹艳烟雨姿， 
敷芬阳春陌。 
如何秋风起， 
零落从此始。 
独有南涧松， 
不叹东流水。 
玄阴天地冥， 
皓雪朝夜零。 
岂不罹寒暑， 
为君留青青。 
青青好颜色， 
落落任孤直。 
群树遥相望， 
众草不敢逼。 
灵龟卜真隐， 
仙鸟宜栖息。 
耻受秦帝封， 
愿言唐侯食。 
寒山夜月明， 
山冷气清清。 
凄兮归凤集， 
吹之作琴声。 
松子卧仙岑， 
寂听疑野心。 
清泠有真曲， 
樵采无知音。 
美人何时来， 
幽径委绿苔。 
吁嗟深涧底， 
弃捐广厦材。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">将军行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">将军辟辕门， 
耿介当风立。 
诸将欲言事， 
逡巡不敢入。 
剑气射云天， 
鼓声振原隰。 
黄尘塞路起， 
走马追兵急。 
弯弓从此去， 
飞箭如雨集。 
截围一百里， 
斩首五千级。 
代马流血死， 
胡人抱鞍泣。 
古来养甲兵， 
有事常讨袭。 
乘我庙堂运， 
坐使干戈戢。 
献凯归京师， 
军容何翕习。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">嵩岳闻笙</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">月出嵩山东， 
月明山益空。 
山人爱清景， 
散发卧秋风。 
风止夜何清， 
独夜草虫鸣。 
仙人不可见， 
乘月近吹笙。 
绛唇吸灵气， 
玉指调真声。 
真声是何曲， 
三山鸾鹤情。 
昔去落尘俗， 
愿言闻此曲。 
今来卧嵩岑， 
何幸承幽音。 
神仙乐吾事， 
笙歌铭夙心。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">巫山怀古</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">巫山幽阴地， 
神女艳阳年。 
襄王伺容色， 
落日望悠然。 
归来高唐夜， 
金釭焰青烟。 
颓想卧瑶席， 
梦魂何翩翩。 
摇落殊未已， 
荣华倏徂迁。 
愁思潇湘浦， 
悲凉云梦田。 
猿啼秋风夜， 
雁飞明月天。 
巴歌不可听， 
听此益潺湲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">归山</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">归去嵩山道， 
烟花覆青草。 
草绿山无尘， 
山青杨柳春。 
日暮松声合， 
空歌思杀人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">捣衣篇</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">秋天瑟瑟夜漫漫， 
夜白风清玉露漙。 
燕山游子衣裳薄， 
秦地佳人闺阁寒。 
欲向楼中萦楚练， 
还来机上裂齐纨。 
揽红袖兮愁徙倚， 
盼青砧兮怅盘桓。 
盘桓徙倚夜已久， 
萤火双飞入帘牖。 
西北风来吹细腰， 
东南月上浮纤手。 
此时秋月可怜明， 
此时秋风别有情。 
君看月下参差影， 
为听莎间断续声。 
绛河转兮青云晓， 
飞鸟鸣兮行人少。 
攒眉缉缕思纷纷， 
对影穿针魂悄悄。 
闻道还家未有期， 
谁怜登陇不胜悲。 
梦见形容亦旧日， 
为许裁缝改昔时。 
缄书远寄交河曲， 
须及明年春草绿。 
莫言衣上有斑斑， 
只为思君泪相续。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">故园置酒</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">酒熟人须饮， 
春还鬓已秋。 
愿逢千日醉， 
得缓百年忧。 
旧里多青草， 
新知尽白头。 
风前灯易灭， 
川上月难留。 
卒卒周姬旦， 
栖栖鲁孔丘。 
平生能几日， 
不及且遨游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春女行</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">春女颜如玉， 
怨歌阳春曲。 
巫山春树红， 
沅湘春草绿。 
自怜妖艳姿， 
妆成独见时。 
愁心伴杨柳， 
春尽乱如丝。 
目极千馀里， 
悠悠春江水。 
频想玉关人， 
愁卧金闺里。 
尚言春花落， 
不知秋风起。 
娇爱犹未终， 
悲凉从此始。 
忆昔楚王宫， 
玉楼妆粉红。 
纤腰弄明月， 
长袖舞春风。 
容华委西山， 
光阴不可还。 
桑林变东海， 
富贵今何在。 
寄言桃李容， 
胡为闺阁重。 
但看楚王墓， 
唯有数株松。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春日行歌</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">山树落梅花， 
飞落野人家。 
野人何所有， 
满瓮阳春酒。 
携酒上春台， 
行歌伴落梅。 
醉罢卧明月， 
乘梦游天台。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">晚憩南旅阳馆</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">旅馆何年废， 
征夫此日过。 
途穷人自哭， 
春至鸟还歌。 
行路新知少， 
荒田古径多。 
池篁覆丹谷， 
坟树绕清波。 
日照蓬阴转， 
风微野气和。 
伤心不可去， 
回首怨如何。 
第八十三卷</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">晚春</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">佳人眠洞房， 
回首见垂杨。 
寒尽鸳鸯被， 
春生玳瑁床。 
庭阴幕青霭， 
帘影散红芳。 
寄语同心伴， 
迎春且薄妆。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">横吹曲辞·入塞</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">将军陷虏围， 
边务息戎机。 
霜雪交河尽， 
旌旗入塞飞。 
晓光随马度， 
春色伴人归。 
课绩朝明主， 
临轩拜武威。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洛中晴月送殷四入关</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">清洛浮桥南渡头， 
天晶万里散华洲。 
晴看石濑光无数， 
晓入寒潭浸不流。 
微云一点曙烟起， 
南陌憧憧遍行子。 
欲将此意与君论， 
复道秦关尚千里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洛川怀古</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">萋萋春草绿， 
悲歌牧征马。 
行见白头翁， 
坐泣青竹下。 
感叹前问之， 
赠予辛苦词。 
岁月移今古， 
山河更盛衰。 
晋家都洛滨， 
朝廷多近臣。 
词赋归潘岳， 
繁华称季伦。 
梓泽春草菲， 
河阳乱华飞。 
绿珠不可夺， 
白首同所归。 
高楼倏冥灭， 
茂林久摧折。 
昔时歌舞台， 
今成狐兔穴。 
人事互消亡， 
世路多悲伤。 
北邙是吾宅， 
东岳为吾乡。 
君看北邙道， 
髑髅萦蔓草。 
芳□□□□， 
□□□□□。 
碑茔或半存， 
荆棘敛幽魂。 
挥涕弃之去， 
不忍闻此言。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相和歌辞·江南曲八首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">暮宿南洲草， 
晨行北岸林。 
日悬沧海阔， 
水隔洞庭深。 
烟景无留意， 
风波有异浔。 
岁游难极目， 
春戏易为心。 
朝夕无荣遇， 
芳菲已满襟。 
艳唱潮初落， 
江花露未晞。 
春洲惊翡翠， 
朱服弄芳菲。 
画舫烟中浅， 
青阳日际微。 
锦帆冲浪湿， 
罗袖拂行衣。 
含情罢所采， 
相叹惜流晖。 
君为陇西客， 
妾遇江南春。 
朝游含灵果， 
夕采弄风蘋。 
果气时不歇， 
蘋花日自新。 
以此江南物， 
持赠陇西人。 
空盈万里怀， 
欲赠竟无因。 
皓如楚江月， 
霭若吴岫云。 
波中自皎镜， 
山上亦氛氲。 
明月留照妾， 
轻云持赠君。 
山川各离散， 
光气乃殊分。 
天涯一为别， 
江北自相闻。 
舣舟乘潮去， 
风帆振草凉。 
潮平见楚甸， 
天际望维扬。 
洄溯经千里， 
烟波接两乡。 
云明江屿出， 
日照海流长。 
此中逢岁晏， 
浦树落花芳。 
暮春三月晴， 
维扬吴楚城。 
城临大江汜， 
回映洞浦清。 
晴云曲金阁， 
珠楼碧烟里。 
月明芳树群鸟飞， 
风过长林杂花起。 
可怜离别谁家子， 
于此一至情何已。 
北堂红草盛丰茸， 
南湖碧水照芙蓉。 
朝游暮起金花尽， 
渐觉罗裳珠露浓。 
自惜妍华三五岁， 
已叹关山千万重。 
人情一去无还日， 
欲赠怀芳怨不逢。 
忆昔江南年盛时， 
平生怨在长洲曲。 
冠盖星繁湘水上， 
冲风摽落洞庭渌， 
落花舞袖红纷纷， 
朝霞高阁洗晴云。 
谁言此处婵娟子， 
珠玉为心以奉君。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">相和歌辞·采桑</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">杨柳送行人， 
青青西入秦。 
秦家采桑女， 
楼上不胜春。 
盈盈灞水曲， 
步步春芳绿。 
红脸耀明珠， 
绛唇含白玉。 
回首渭桥东， 
遥怜树色同。 
青丝娇落日， 
缃绮弄春风。 
携笼长叹息， 
逶迤恋春色。 
看花若有情， 
倚树疑无力。 
薄暮思悠悠， 
使君南陌头。 
相逢不相识， 
归去梦青楼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋日题汝阳潭壁</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">独坐秋阴生， 
悲来从所适。 
行见汝阳潭， 
飞萝蒙水石。 
悬瓢木叶上， 
风吹何历历。 
幽人不耐烦， 
振衣步闲寂。 
回流清见底， 
金沙覆银砾。 
错落非一文， 
空胧几千尺。 
鱼鳞可怜紫， 
鸭毛自然碧。 
吟咏秋水篇， 
渺然忘损益。 
秋水随形影， 
清浊混心迹。 
岁暮归去来， 
东山余宿昔。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蜀城怀古</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">蜀土绕水竹， 
吴天积风霜。 
穷览通表里， 
气色何苍苍。 
旧国有年代， 
青楼思艳妆。 
古人无岁月， 
白骨冥丘荒。 
寂历弹琴地， 
幽流读书堂。 
玄龟埋卜室， 
彩凤灭词场。 
阵图一一在， 
柏树双双行。 
鬼神清汉庙， 
鸟雀参秦仓。 
叹世已多感， 
怀心益自伤。 
赖蒙灵丘境， 
时当明月光。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">览镜</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">青楼挂明镜， 
临照不胜悲。 
白发今如此， 
人生能几时。 
秋风下山路， 
明月上春期。 
叹息君恩尽， 
容颜不可思。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谒汉世祖庙</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">舂陵气初发， 
渐台首未传。 
列营百万众， 
持国十八年。 
运开朱旗后， 
道合赤符先。 
宛城剑鸣匣， 
昆阳镝应弦。 
犷兽血涂地， 
巨人声沸天。 
长驱过北赵， 
短兵出南燕。 
太守迎门外， 
王郎死道边。 
升坛九城陌， 
端拱千秋年。 
朝廷方雀跃， 
剑珮几联翩。 
至德刑四海， 
神仪翳九泉。 
宗子行旧邑， 
恭闻清庙篇。 
君容穆而圣， 
臣像俨犹贤。 
攒木承危柱， 
疏萝挂朽椽。 
祠庭巢鸟啄， 
祭器网虫缘。 
怀古江山在， 
惟新历数迁。 
空馀今夜月， 
长似旧时悬。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送友人之新丰</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">日暮秋风起， 
关山断别情。 
泪随黄叶下， 
愁向绿樽生。 
野路归骖转， 
河洲宿鸟惊。 
宾游宽旅宴， 
王事促严程。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">饯李秀才赴举</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 刘希夷</p>
                                <pre class="card-text">鸿鹄振羽翮， 
翻飞入帝乡。 
朝鸣集银树， 
暝宿下金塘。 
日月天门近， 
风烟夜路长。 
自怜穷浦雁， 
岁岁不随阳。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>