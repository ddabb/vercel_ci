<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        姬翼
    </title>
    <meta name="description" content="姬翼的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
                          <a class="nav-link d-flex align-items-center" href="../html/index.html">
                <img src="../logo.svg" alt="Logo" style="max-width: 24px;max-height: 24px; margin-right:1px;">
                自助工具站
              </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                姬翼
                            </h1>
                            <p class="card-text"><strong>朝代:</strong>
                                元代
                            </p>
                            <p class="card-text"><strong>生平:</strong>
                                
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一剪梅五首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">薄暮余霞天际红。 
反关无俗， 
指点山童。 
新泉活火煮云龙。 
受用仙家， 
两腋清风。 
千古埃霾雪山胸。 
阴魔除扫， 
不敢形容。 
玉川携手水晶宫。 
月里行歌， 
缥缈孤峰。 
是是非非横口开。 
颠颠倒倒， 
百种乖崖。 
仙凡何地可安排。 
万事无根， 
空去空来。 
一点灵明大矣哉。 
茫茫今古， 
空有全该。 
巫咸休作杜权猜。 
魔魅难窥， 
宝鉴当台。 
畏日炎炎气郁然。 
枯禅频起， 
静胜无能。 
先春雪浪浸冬凝。 
唤起玄冥， 
满坐寒生。 
北帝威严正令行。 
祝融退步， 
酷＊潜形。 
神通挥霍贯心灵。 
乘此清风， 
归去蓬瀛。 
云水乡中即是家。 
性躯丘壑， 
志傲烟霞。 
清虚已战胜纷华。 
世事从他， 
扰扰如麻。 
客至何妨不点茶。 
相忘交结， 
冷淡生涯。 
坐中无物向人夸。 
唯有延生， 
一粒丹砂。 
珠树瑶林气象嘉。 
玉龙无力， 
熟寝银霞。 
青童旋拨贮琼花。 
莹彻冰壶， 
一色无瑕。 
宝鼎初溶火渐加。 
浓烹团凤， 
极品黄芽。 
涂金羔酒世情夸。 
此况谁知， 
物外仙家。 
以上姬翼作品《一剪梅》共5首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            万年春三首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">梦到华胥， 
半天宫阙尘凡表。 
异香缥缈。 
曳缕云霞绕。 
浩浩灵空， 
不夜神光皎。 
谁人晓。 
与君知道。 
永劫春难老。 
生灭无情， 
古今轮转平如水。 
急须堤备。 
作个前程计。 
自有元初， 
一点何曾离。 
灵无比。 
炼成真体。 
寿量齐天地。 
云海蓬莱， 
瑶林琼树真仙种。 
彩鸾金凤。 
来往相迎送。 
说与人间， 
不信成无用。 
尘情重。 
牛毛冗冗。 
争作槐根梦。 
以上姬翼作品《万年春》共3首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            东风第一枝
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">拆封缄、龙团斗破， 
柏树机关先见。 
玉童制、香雾轻飞， 
银瓶引、灵泉新荐。 
成风手段， 
虬髯奋、击碎鲸波， 
仗此君、些子功夫， 
琼花细浮瓯面。 
这一则、全提公案， 
宜受用， 
不烦笼劝。 
涤尘襟、静尽无余， 
开心月、清凉一片。 
群魔电扫， 
莹中外、独露元真， 
会玉川、携手蓬瀛。 
留连水
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            临江仙六首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">举世纷纷争富贵， 
道人独占清贫。 
清贫柔弱得安身。 
心闲无事过， 
随分乐天真。 
一点浩然如古镜， 
圆明不受微尘。 
护持功满自通神。 
超陵三界外， 
游赏四时春。 
人我是非相戏弄， 
浑如傀儡场中。 
虚声乱耳不知空。 
强分胡与汉， 
涂抹走西东。 
识破固非真实事， 
何殊拂面狂风。 
与伊相对且雷同。 
安身非取此， 
承当主人翁。 
岁月无情如电转， 
人生不耐消磨。 
前程路险莫蹉跎。 
火坑千丈里， 
踊出上高坡。 
别觅清凉安稳处， 
扫除平地风波。 
不移一步到无何。 
一枝无孔笛， 
一曲太平歌。 
我本世间无用物， 
般般伎俩都忘。 
十年冰雪坐虚堂。 
人情牵挽动， 
般弄不能藏。 
却忆云山寻僻地， 
结茅小隐何妨。 
竹轩松迳倍清凉。 
月明千嶂外， 
风动百花香。 
酝酿长生天上酒， 
人间此味谁知。 
玉壶旋贮碧玻璃。 
时时供小饮， 
神彩更忘疲。 
好会襟期方外友， 
同餐火枣交梨。 
几回沧海变尘飞。 
三山归去日， 
携手步云霓。 
自笑口头闲伎俩， 
口头毕竟非真。 
早知拂却舌尖尘。 
三缄常默默， 
超出是非津。 
屏尽千魔并万难， 
闲中顿觉颐神。 
好风明月自相亲。 
多生缘习断， 
印证本来人。 
以上姬翼作品《临江仙》共6首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            传言玉女
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">觌面相逢， 
一顾眼中人识。 
会心冥处， 
遥山寸碧。 
洞天云影， 
磊落翠岩蟠石。 
芝莫好在， 
几经秋色。 
浅浅蓬瀛， 
谈笑间、沧海易。 
采真携手， 
共游天地一。 
人间尽恁， 
电转风翻尘物。 
玉峰高会， 
莫通消息。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            侍香金童
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">天壤之间， 
荡荡无拘束。 
一二襟期资野服。 
何处会心宜卜筑。 
万壑松风， 
一溪寒玉。 
炯茅堂、澹炷漫炉香味馥。 
听雅奏、云和尘外曲。 
列岫窗分真面目。 
未到蓬瀛， 
乃平生足。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            凤栖梧
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">过隙光阴相戏弄。 
幻出浮生， 
变灭如旋踵。 
酩酊不知空日用。 
恩枷爱锁如山重。 
锥刺不疼针刺疼。 
性命＊＊， 
外事多惶恐。 
何日如轮开眼孔。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喜迁莺
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">欲明真趣。 
便扫荡多方， 
亡羊岐路。 
脱落皮毛， 
惟存真实， 
绝尽向时行步。 
一朵玉莲开展， 
不受纤尘点污。 
收绛雪， 
饮玄霜依旧， 
神丹圆聚。 
自得无疑虑。 
独向翠微， 
手植无根树。 
景气横空， 
灵源浴月， 
光彩一时挥布。 
万斛宝珠莫比， 
拥护收藏坚固。 
神莫测， 
鬼难呼， 
功满骖鸾归去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            太常引一○首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">道人活计要清虚。 
不受利名拘。 
囊橐一钱无。 
似出水、圆荷迸珠。 
一瓢糊口， 
衲衣遮体， 
此外更何图。 
高枕及华胥。 
向物外、钧天曳裾。 
非僧非俗不求仙。 
茅屋两三椽。 
白石与清泉。 
更谁问、桃源洞天。 
一炉香火， 
一瓯春雪， 
浇灌净三田。 
闲想谷神篇。 
忽不觉、松梢月圆。 
红尘白首尚羁縻。 
忙乱趁多歧。 
走骨斗行尸。 
问来往、驱驰是谁。 
一天风月， 
一溪云水， 
此处好栖迟。 
说与更生疑。 
似掩耳、偷铃自欺。 
化工幻出是非囊。 
般递利名场。 
痴子竞商量。 
便迷却、家园故乡。 
摧残冰雪， 
忧愁风雨， 
几度变炎凉。 
一念果难忘。 
受万劫、轮回自当。 
幻尘扰扰梦魂飞。 
着脚履危机。 
省后自惊疑。 
猛跳出、樊笼制围。 
草鞋藜杖， 
素冠蓬鬓， 
弱笠与蓑衣。 
云水任东西。 
更管甚、人间是非。 
满山风物一溪云。 
猿鹤自为邻。 
绝尽软红尘。 
向物外、安排此身。 
药炉丹鼎， 
凤膏龙屑， 
烹炼玉华新。 
游宴景长春。 
要承当、方壶旧人。 
情知万事转头空。 
颖脱出樊笼。 
饮啄且从容。 
更不问、三山五峰。 
一丸丹药， 
一枝藜杖， 
来往任西东。 
随处云朋。 
尽出没、重玄道中。 
人生弱丧自迷方。 
来往恰如狂。 
泥里弄泥团。 
竟不识、神珠夜光。 
几多风雨， 
几回磨灭， 
争肯暂回惶。 
何处是家乡。 
便指与、疑心怎忘。 
贤愚汲汲斗经营。 
唯是利和名。 
浑似弄潮人。 
与千丈、风波竞争。 
百年光景， 
一堆尘土， 
碌碌苦劳生。 
回首问前程。 
望极目、山河未平。 
夜深凝寂月明堂。 
曳缕返魂香。 
物我两相忘。 
恍然在、清微帝乡。 
眼前今古， 
世间藏彀， 
一例尽亡羊。 
险处不堤防。 
竞奔走、槐檀战场。 
以上姬翼作品《太常引》共10首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            婆罗门引四首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">此身有限， 
利名无尽苦贪求。 
人间事事何楼。 
大抵百年光景， 
赢得一荒丘。 
似花梢晨露， 
水面浮沤。 
省时便休。 
须勘破、此形囚。 
千古迷绳割断， 
跳出洪流。 
逍遥坦荡， 
炼一粒神丹物外游。 
功行满、平步瀛洲。 
洞天物外， 
自然真境妙难传。 
群真宴赏留连。 
鹤舞龙吟凤啸， 
飞雾走烟云。 
拥霓旌月节， 
羽盖芝＊。 
醉中论玄。 
喷珠玉、＊流泉。 
笑指蓬莱清浅， 
几度变桑田。 
真容亘古， 
纵劫火焚空无变迁。 
谁解此、紫府神仙。 
古今扰扰， 
大都奔竞利名场。 
舟车仆马如狂。 
到底功勋事业， 
分付梦黄粱。 
甚刚求失鹿， 
不见亡羊。 
且宜自防。 
须着脚、水云乡。 
截断从来去路， 
步步清凉。 
本然自得， 
是千古圆明珠玉房。 
真个事、谁肯承当。 
一毫不立， 
万缘俱遣露真诠。 
冲虚蹑景泠然。 
莫向他方物外， 
别觅洞中天。 
是韩＊逐块， 
阳焰为泉。 
亘初本源。 
只这是、更无玄。 
默究端端的的， 
体用完全。 
分分朗朗， 
放一段光明不记年。 
还会得、心月团圆。 
以上姬翼作品《婆罗门引》共4首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            巫山一段云六首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">法雨神山秀， 
灵风瑞草香。 
洞天无处不清凉。 
日月景遐长。 
玉佩金铛摇曳。 
飞步太虚游戏。 
五云深处饮琼浆。 
沉醉太平乡。 
寂照山月衔， 
虚心出岫云。 
不留不碍贲天轮。 
来往自通神。 
谁向空中作主。 
端坐放行收聚。 
有无光曜遍乾坤。 
真宰默然存。 
弄玉歌清律， 
飞琼舞散花。 
乾坤一色散银霞。 
何处是仙家。 
表里纤尘不立。 
呈似太虚消息。 
晃然高下尽玲珑。 
神鬼觅无踪。 
暖候飞灰律， 
阳和入烧痕。 
密传春色满乾坤。 
枯朽斗争新。 
妙用无私无象。 
雕刻万形千状。 
不言品物自芸芸。 
何必问东君。 
秀木枝枝茂， 
圆荷柄柄香。 
化工园囿密收藏。 
神秀满池塘。 
砾石流金畏景。 
纨扇饮冰难胜。 
有人身世两相忘。 
随处自清凉。 
云散金风劲， 
天开玉宇新。 
亭亭孤月转冰轮。 
光彩破黄昏。 
清坐＊然韵胜。 
缥缈太虚真境。 
不烦风驭与飚轮。 
平步越昆仑。 
以上姬翼作品《巫山一段云》共6首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            恣逍遥三首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">图名图利， 
争人竞我。 
开眼后、一场＊＊。 
谁高谁下， 
谁强谁弱。 
阎老子、一般笼里。 
事事俱休， 
般般打破。 
无拘管、住行坐卧。 
风前月下， 
水边岩左。 
且由俺、快活则个。 
野服黄冠， 
芒鞋梨杖。 
无拘系、水云来往。 
行歌立舞， 
玄谈清唱。 
也不论、王侯高尚。 
性月圆明， 
神珠晃朗。 
周沙界、响无遮障。 
逍遥自在， 
优游偃仰。 
人间事、任他劳攘。 
昨日婴孩， 
今朝老大。 
百年间、电光石火。 
筋联骨肉， 
皮毛缠里。 
酩子里、认来是我。 
竞气忘形， 
贪财引祸。 
到头待、做个什么。 
回头认取， 
本来真个。 
这疑团、一时打破。 
以上姬翼作品《恣逍遥》共3首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            感皇恩一二首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">传火付前薪， 
花联叶缀。 
咽下顽涎弄神鬼。 
戏台子上， 
抹土搽灰相继。 
是非名利里、虚生死。 
谷董谩他， 
葛藤自系。 
试看棚头五田子。 
声销线断， 
伎俩都无如此。 
谩峥嵘不省、谁驱使。 
合浦未还珠， 
空捞赤水。 
蒿目蓬心两何济。 
纵令垂手， 
援溺孜孜为意。 
奈洪波浩汗、争沉底。 
槐里图勋， 
枕中得意。 
说与重玄淡无味。 
木鹅休放， 
三老归来沉醉。 
对晴波不用、云霞饵。 
清净本然真， 
红染积染。 
世网情枷竞趋谄。 
茫茫苦海， 
鼓荡洪涛潋滟。 
弄潮人不避、风波险。 
彼岸高登， 
家园点检。 
千古离魂自招＊。 
般般拂尽， 
依旧元初一点。 
夜光舒洞府、云霞敛。 
雀跃拊髀行， 
推门放杖。 
齿缺支离未偎傍。 
屠牛牧马， 
画个葫芦依样。 
涉程途圣智、生迷惘。 
不识不知， 
如何趣向。 
狂屈才言又还忘。 
百般呈似， 
种种施为俱妄。 
要承当的的、天真相。 
事事饱谙知， 
才寻易简。 
种种施为尽虚幻。 
饭囊气袋， 
伎俩呈来羞赧。 
梦魂惊觉后、开青眼。 
百不介怀， 
蹉跎懒散。 
法网尘缘莫推挽。 
岚光野色， 
溪月松风何限。 
放闲身自在、无拘汉。 
事事不追求， 
随缘且过。 
欲作神仙妄心大。 
瑞云深处， 
一＊牢关俱破。 
更谁谙自有、真真个。 
未及乘风， 
相忘物我。 
比着尘凡较轻可。 
无弦品弄， 
不若闲行闲坐。 
恐知音又有、松风和。 
天地一蘧庐， 
形骸寄旅。 
弹指光阴遽如许。 
眼前心上， 
暗鬼空华无数。 
尽劳生冗冗、同囹圄。 
尘境破除， 
于中作主。 
俯仰人间已今古。 
忍将一点， 
甘受名囚财虏。 
访林泉自在、云霞侣。 
未始出吾宗， 
波流变化。 
欲假方传又何暇。 
平怀本分， 
日用分明真假。 
更何劳向外、寻婴姹。 
八面玲珑， 
元无＊＊。 
今古商量未尝罢。 
据梧枝策， 
都付闲中谈话。 
宝珠无尽藏、谁酬价。 
物外迥无尘， 
壶夫良苑。 
云影虚檐自舒卷。 
月魂冷浸， 
不谢琼花开展。 
异香金笃耨、通幽远。 
高会谪仙， 
蟠桃置宴。 
满酌流霞浩歌劝。 
喷珠咳玉， 
走凤蟠蛟酬献。 
指蓬瀛笑傲、谈清浅。 
一念失真常， 
沉沦苦海。 
六道周游情爱。 
形囚物彀， 
颠倒何时悬解。 
在人中分外、贪婪差。 
死去生来， 
千形万态。 
宛转循环要宁耐。 
片时光景， 
不测头皮更改。 
劝抽身莫待， 
临时悔。 
云海接瀛洲， 
鹏程浩渺。 
换尽凡胎步方到。 
神仙底事， 
紫府丹台幽杳。 
纵分明指点、人难晓。 
药圃芝田， 
灵苗瑞草。 
满地香风遣谁扫。 
洞天不夜， 
月底行吟缥缈。 
待知音付与、玄中宝。 
着脚软红尘， 
心君懊恼。 
占得时光有多少。 
穷通利害， 
得失存亡翻搅。 
使机关见解、何时了。 
争似去来， 
岩阿静悄。 
平步瀛洲几人到。 
风林月嶂， 
窗户云霞缥缈。 
任纵横总是、长安道。 
以上姬翼作品《感皇恩》共12首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            春从天上来五首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">帝锡嘉祥。 
正九五龙飞， 
大业繁昌。 
斡旋洪造， 
整顿乾坤， 
雷轰电掣成章。 
向玉京金阙， 
威音震、胆裂遐荒。 
胜陶唐。 
应群真交会， 
四海平康。 
宁论普天率土， 
但蠢尔王民， 
共赖胥匡。 
蛸翘＊＊， 
葵藿倾心， 
曷报惠泽恩光。 
炷兰薰瑞霭， 
祈黄屋、枝叶联芳。 
祝吾皇。 
愿龙图永固， 
圣寿无肥马轻衫。 
富贵里功名， 
心醉如酣。 
枕中春梦， 
谁信鹏程， 
摩天巨翼图南。 
被目前虚幻， 
空撄扰、枷锁擎担。 
更何堪。 
向蝇头蜗角， 
苦苦贪婪。 
他日眼开方省， 
便声利场中， 
税驾停骖。 
着鞭方外， 
打破疑团， 
冷笑暮四朝三。 
现本来一点， 
凝然在、秋月寒潭。 
个中参。 
听金童谣唱， 
玉女玄枯木寒灰。 
寄野墅茅堂， 
冷淡林隈。 
地偏人静， 
月朗风清， 
窗户绝点尘埃。 
有自然消息， 
银霞璨、珠玉琼瑰。 
信悠哉。 
看龙蟠金鼎， 
凤舞丹台。 
举世利名心醉， 
更谁仗鹏程， 
密网冲开。 
此言还信， 
倜傥男儿， 
休更撒手空回。 
认空生虚幻， 
成何济、枉玷仙材。 
早归来。 
赴蟠桃高会， 
谈笑蓬幂幂尘埃。 
叹自古悠悠， 
不省沉埋。 
利名场上， 
人我丛中， 
单认这个形骸。 
念本来一点， 
谁无分、都是仙材。 
谩疑猜。 
唤千声酩酊， 
不肯头回。 
何日梦中惊觉， 
管识破从前， 
白蚁庭槐。 
洞天深处， 
霞友云朋， 
谈冰咀雪相陪。 
对紫芝幽圃， 
香风里、碧酒倾杯。 
信悠哉。 
有龙蟠虎绕， 
沉醉蓬身世蜗蛮。 
在一气盈虚， 
宛转循环。 
电光影里， 
石火星中， 
生灭如许时间。 
尽劳神胶扰， 
名与利、抵死相干。 
自摧残。 
为一团虚幻， 
百转机关。 
睫在眼前不见， 
但认假为真， 
倒大痴顽。 
太平难遇， 
真道难遇， 
识取旧日家山。 
到无何乡里， 
云霞步、玉蕊芝兰。 
会仙班。 
庆长春天上， 
来满人以上姬翼作品《春从天上来》共5首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            月中仙
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">浩浩灵源， 
自先天恍惚， 
难貌形状。 
殊非想像， 
罢兔角龟毛， 
头头分朗。 
百般呈伎俩， 
尽分外、无风起浪。 
截断亡羊路， 
山云野水， 
相与复相忘。 
神光照应无方。 
示灰寒地文， 
舒缓天壤。 
低头放杖。 
便击木无声， 
敲空作响。 
不须求罔象。 
得自在、无拘纵放。 
信手拈来用， 
如意宝珠无尽藏
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望梅花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">粗布宽袍制就。 
开掩快、不须网纽。 
虚豁襟怀， 
笼通腋下， 
舒缩恣容双肘。 
别无有。 
卧盖行披， 
更兼宜、众中袖手。 
似恁全身领受。 
又何妨、顾前盼后。 
雅称芒鞋， 
偏宜藜杖， 
出入送迎霞友。 
有开口。 
问斤两何如，
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望海潮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">春冰初泮， 
长川汹涌， 
桃花碧涨波澜。 
海若幸临， 
冯夷自笑， 
灵源退＊来还。 
涂抹兴兰珊。 
便截断悬流， 
拨转机关。 
回首人间底事， 
胶扰蚁循环。 
蘧蘧世梦惊残。 
顾云间岫幌， 
月贲山颜。 
芳草藉茵， 
森松偃盖， 
峰峦耸碧兰干。 
天地许多宽。 
方自在无拘， 
心契金兰。 
寄语功成事遂， 
佳处莫
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            木兰花慢三首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">笑平生幻惑， 
遇牢落， 
物华秋。 
对世路羊肠， 
人心＊尾， 
刚变为柔。 
纷纭战酣白蚁， 
向槐檀、影里觅封侯。 
一觉黄粱未熟， 
百年光景都休。 
推求。 
往古来今， 
成底事， 
尽何楼。 
勘富贵浮云， 
功名画饼， 
身世浮沤。 
分明眼底见假， 
便一刀、两段不随流。 
跃出迷津欲浪， 
月明沧海归舟。 
选峰峦佳处， 
结茅屋， 
伴苍松。 
有药圃芝田， 
耕云钓月， 
香霭灵风。 
凭阑将观寰海， 
鼓洪涛、千丈接长空。 
几度蓬莱清浅， 
杳冥淆混云龙。 
三山圣种犹存， 
聋瞽辈， 
觅无踪。 
笑阿母蟠桃， 
安期遗枣， 
诱引儿童。 
任公巨缁好在， 
＊钩悬、五十引长虹。 
蹲坐三年不见， 
若鱼何日相逢。 
眩鸟飞兔走， 
竞出没， 
疾如梭。 
更影戏浮生， 
绳提幻化， 
＊弄教唆。 
吹嘘往来变态， 
闹纷纷、平地起风波。 
止是蝇头蜗角， 
古今翻搅如魔。 
蹉跎。 
勘破惊回， 
尘梦冷， 
笑呵呵。 
悟本有元初， 
灵明好在， 
无少无多。 
收藏更休点污， 
对野云、溪水唱山歌。 
月下无人独步， 
杖桃雨笠烟蓑。 
以上姬翼作品《木兰花慢》共3首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            柳梢青三首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">灵明本无圆缺。 
先太易、常存浩劫。 
一受成形， 
随流忘返， 
死生磨灭。 
贪婪百种遭殃， 
谩贩骨、如山未歇。 
正眼开时， 
元无一物， 
顿然超越。 
明彻口头三昧， 
拂迹便、忘言守拙。 
古道潜通， 
先贤冥会， 
太平时节。 
长安陌上纵横， 
更不在、拈花摘叶。 
处处圆通， 
头头皆是， 
放开心月。 
人静月明时节。 
渐煮茗、炉中火灭。 
心宇灰寒， 
古桐丝断， 
烬花凝结。 
惺惺梦及华胥， 
迥表里、冰凝玉洁。 
瑞气冲融， 
丹云缥缈， 
五明宫阙。 
以上姬翼作品《柳梢青》共3首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            武陵春四首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">断鼻芒鞋秋后扇， 
不是背时行。 
侧卧香炉没底铛。 
着甚更峥嵘。 
此物只宜闲处顿， 
相见各无情。 
莫怪凄然冷似冰。 
安稳过平生。 
山鸟唤人归意重， 
佳处有林泉。 
茅屋经营三两椽。 
据分不拈钱。 
万壑风鸣千嶂月， 
小有洞中天。 
石上松间坐与眠。 
何处觅神仙。 
幸遇真仙来海上， 
丹药肯长留。 
亘古灵方秘藏收。 
传与列仙俦。 
试贮金壶成酝酿， 
一饮醉千秋。 
海变桑田不举头。 
冷眼视蜉蝣。 
造物化成虚境界， 
人我是非丛。 
蛮触交侵各用功。 
都在梦魂中。 
劝饮一杯方外酒， 
两颊镇长红。 
醉眼朦胧望碧空。 
着莫辨西东。 
以上姬翼作品《武陵春》共4首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水调歌头五首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">彻底探囊箧， 
那得一钱看。 
从来底事活计， 
不与俗相干。 
似得饮中贤圣， 
涤尽浇心酩酊， 
冷眼视尘寰。 
斩断利名锁， 
踏破死生关。 
做些痴， 
撒些懒， 
放些顽。 
六门拖拽不出， 
蛰窟且＊＊。 
别有非常手段， 
捻聚虚空一片， 
澄澈夜光寒。 
会得个中意， 
何必问三山。 
端坐懒成癖， 
云水兴何加。 
襟怀洗尽尘物， 
别有好生涯。 
选甚瀛洲仙阙， 
闹市花街柳陌， 
触处是光华。 
切莫问龙虎， 
白雪与黄芽。 
不耽诗， 
不＊酒， 
不拈花。 
从来本面公事， 
何必向人夸。 
昼览故山风物， 
夜被玄天星斗， 
百衲掩云霞。 
神鬼莫能测， 
顷刻遍河沙。 
漂泊异乡客， 
踏碎软红尘。 
归来处处庭户， 
帘幕卷黄昏。 
南北东西行色， 
费尽芒鞋多少， 
何处觅天根。 
光曜问何有， 
亘古＊然存。 
入无何， 
游太漠， 
越昆仑。 
风仙底个消息， 
未许等闲闻。 
乱眼空华零落， 
桂魄团圆如旧， 
穿透水无痕。 
尚赖扶摇伯， 
高卷岭头云。 
相遇会心友， 
目击契金兰。 
登天游雾莫逆， 
鸡黍不相干。 
常记岩岩亭下， 
俯瞰茫茫沧海， 
挥尘笑谈间。 
霞卷镇阳北， 
云隐鹤山颜。 
岁华迁， 
人事革， 
忽盟寒。 
芒鞋藜杖犹在， 
唯忆扣玄关。 
但愿心圆如月， 
表里虚凝澄澈， 
密密运枢环。 
一点迥无别， 
千里共同看。 
兴废阅青史， 
荣辱梦黄梁。 
空华电影踪迹， 
谩弄恰如狂。 
分外为蛇添足， 
不省狙公赋芋， 
忧喜两相忘。 
回首旧乡国， 
风物尽荒凉。 
百年身， 
弹指顷， 
鬓成霜。 
人间更莫理会， 
安稳处承当。 
静夜月明风细， 
相对云朋霞友， 
谈笑兴何长。 
一碗洗心茗， 
一瓣劫前香。 
以上姬翼作品《水调歌头》共5首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟三首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">此身幸脱尘樊累， 
宜更选清凉地。 
山灵招我， 
峰屏岫幌， 
回环凝翠。 
白石清泉， 
竹轩松迳， 
草堂林际。 
拣凭高稳处， 
储风养月， 
更谁问， 
人间世。 
厌尽壶天景致。 
笑桃源、落花流水。 
个中时复， 
灵仙高会， 
彩云摇曳。 
谈笑沧溟， 
几番尘土， 
劫灰弹指。 
倒金壶碧酒， 
鲸波一吸， 
且陶陶醉。 
古今兴废存亡， 
落花满地香风扫。 
茫茫苦海， 
洪波千丈， 
无穷胶扰。 
俱在天真， 
浪游尘境， 
执迷颠倒。 
自玄都别后， 
流离宛转， 
谁更问， 
长安道。 
但念功名未了。 
聚愁眉、苦萦怀抱。 
几时会得， 
三田灵秀， 
活人芝草。 
霞彩云英， 
竹风松月， 
药炉丹灶。 
炼深根固蒂， 
长生久视， 
永无衰老。 
万尘诸累重重， 
一时颖脱如悬解。 
青鞋拄杖， 
鹑衣百衲， 
沿身轻快。 
南北东西， 
浪萍风梗， 
去留何碍。 
许昂簪笑傲， 
行歌立舞， 
萦心事， 
无纤芥。 
不问壶天境界。 
更谁分、区中方外。 
如云似水， 
优游散诞， 
纵横自在。 
转首襟期， 
世缘空幻， 
到头终坏。 
待他时兴尽， 
云霞堆里， 
结无为会。 
以上姬翼作品《水龙吟》共3首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            江神子慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">莲塘雨初歇。 
波面倚、琼花照澄彻。 
命童折。 
银瓶浸、姑射仙姿凝洁。 
默时说。 
大地寥天俱捻聚， 
无巨细、收来藏贝叶。 
放开微蕊真光， 
尘沙界， 
尽朝彻。 
一枝冥传亘古， 
向无声色里， 
出广长舌。 
莫分别。 
纤毫受、入眼还同金屑。 
拂陈迹。 
物物般般无尽藏， 
闲桃李、真容俱漏泄。 
再拈谁肯承当， 
付花梢月。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            洞仙歌
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">百年光影， 
绿鬓须臾改。 
扰扰劳生是非海。 
料存亡、隐显盈虚兴废事， 
尽默听、玄中真宰。 
甚狗苟蝇营， 
为浮名薄利苦萦心， 
万般机械。 
闲中一着， 
莫妄生枝派。 
平地瀛洲故人在。 
运灵风扫荡情尘， 
须勘破、生死牢关悬解。 
便领略玄珠用无穷， 
得自在逍遥， 
去来无碍。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渔家傲
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">伎俩全无痴懵懂。 
纷华世事看如梦。 
赢得一生心底空。 
忘尘冗。 
客来不管相迎送。 
我自情疏谁与共。 
爱闲不愿人钦重。 
看罢南华无所用。 
休相哄。 
老来生怕闲般弄。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满庭芳三首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">南极储祥， 
少微呈瑞， 
八旬应现人寰。 
水云疏散， 
金鼎炼神丹。 
玩尽长春洞府， 
逍遥占、物外高闲。 
无衰老， 
龟旋鹤绕， 
相对且怡颜。 
殷勤重祷祝， 
温炉澹炷， 
劫外旃檀。 
念亘初容貌， 
不许凋残。 
通古今如旦暮， 
蟠桃见、几度华繁。 
常常在， 
金壶碧酒， 
高会到仙班。 
全本无亏， 
真元不妄， 
从来何少何多。 
灵源亘古， 
天地与同科。 
奈染诸缘万境， 
生情识、招致群魔。 
难超越， 
虚生浪死， 
苦海任奔波。 
聪明求出离， 
回机一念， 
决澄无何。 
勘元初本有， 
些子肴讹。 
应现头头总是， 
分明在、依旧山河。 
高悬鉴， 
又还打破， 
拍手笑呵呵。 
桃蕴蒸红， 
杏开微白， 
仲春风物宜人。 
冥疏九叶， 
陇右降天真。 
应瑞葱葱佳气， 
宝猊炷、劫外浓薰。 
鸣金玉， 
琅琅声里， 
高会洞中宾。 
良辰常劝勉， 
仙风道骨， 
早早离尘。 
悟人间虚幻， 
着莫因循。 
看取蟠桃结子， 
灵芝秀、不羡庄椿。 
常如此， 
洞天深处， 
独步玩长春。 
以上姬翼作品《满庭芳》共3首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满江红慢六首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">百炼千磨， 
成底事、襟怀冰雪。 
向积尘堆里洒落， 
要明心月。 
根本泉源空到底， 
波澜枝叶休分别。 
遍世间、谁不是行人， 
何须说。 
丹宜秘， 
囊宜结。 
居无室， 
行无辙。 
更莫思人我， 
是非优劣。 
鹦鹉雕笼因解语， 
杜鹃枝上空流血。 
对利名、车马软红尘， 
牢藏舌。 
牢落多生， 
无尽限、红尘蒙＊。 
纵苦求悬解， 
微处不堪形诘。 
猿子摩挲潭底月， 
痴儿咀嚼刀锋蜜。 
更可怜、法网自缠绵， 
何时出。 
燕石宝， 
铜盘日。 
浑沦枣， 
浮萍实。 
这一团打破， 
自通消息。 
截断葛藤闲惹绊， 
破除谷董狂踪迹。 
向本来、一点便承常， 
真端的。 
万论千经， 
俱涉猎、欲求真觉。 
验古今行迹， 
移在口头浑错。 
不向心中团练就， 
多生浩劫空牢落。 
会本真、神口未能言， 
何方学。 
无一物， 
空索索。 
常清净， 
通寥廓。 
下功夫涵养， 
不须挥霍。 
白雪阳春谁与和， 
村歌社酒争跳跃。 
看牛毛、如许几人知， 
同麟角。 
霞友相从， 
云房会、笑谈真息。 
正郁蒸天气轻汗， 
静中难敌。 
冰玉旋敲新荐几， 
玄冥坐使寒生席。 
命月圆、时复泛金瓯， 
鲸波吸。 
除烦热， 
浇胸臆。 
功殊胜， 
神通力。 
笑玉川风味， 
赵州陈迹。 
法界澄澄清可掬， 
灵空浩浩光无极。 
问个中、真味口难言， 
知端的。 
眩目空花， 
纷纷尽、如绳缄缚。 
软红尘堆里汩没， 
认为真乐。 
二陆来时忘后患， 
两疏见处谁先着。 
正梦魂、随蚁到槐安， 
何时觉。 
兴废事， 
曾着莫。 
繁华盛， 
还销落。 
更不须人劝， 
自宜斟酌。 
古镜磨开尘外境， 
隋珠枉弹檐头雀。 
待悟时、回首进前程， 
蓬莱约。 
一片顽心， 
何楼子、无穷生灭。 
被化机、般弄驰骋， 
许多颠＊。 
贩骨如山成底事， 
迷情似海难超越。 
痛亘初、灵物久沉埋， 
尘沙劫。 
求出离， 
须猛烈。 
寻知友， 
谈冰雪。 
下功夫磨拭， 
寿光明彻。 
风定波清潭底现， 
云开冷浸天心月。 
问哑人食蜜味如何， 
无言说。 
以上姬翼作品《满江红慢》共6首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉女摇仙佩
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">先天有物， 
未始难名， 
彷佛氤氲元气。 
太极形生， 
鸣黄乍判， 
散作万殊千异。 
总被形囚累。 
恣营营念虑， 
多方百计。 
竞声利， 
扬波鼓浪， 
唯是无穷， 
四事而已。 
空胶扰人间， 
贩骨番腾， 
终成何济。 
谁信火传弃旧， 
物禅迎新， 
弄我真同儿戏。 
勘破摇头， 
伸眉一笑， 
照彻多生凝滞。 
妄构闲非是。 
总休论枉玷， 
林泉风味。 
秋静夜， 
云收空界， 
纤尘不动， 
月明如水。 
人长在。 
碧桃影里醺醺醉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉蝴蝶
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">＊外地偏尘远， 
结茅小隐， 
事事俱休。 
脱粟黄齑安分， 
足可优游。 
月徘徊、昂簪缓步， 
风冷淡、悬涕慵收。 
且淹留。 
野云归岫， 
烟水横秋。 
唯收。 
随身数物， 
静巾脱手。 
细节梳头。 
钵置囊闲， 
杖藜百衲外无求。 
唱哩罗、招来牧竖， 
相尔汝、取次沙鸥。 
更何忧。 
奏刀无疑， 
不见全牛。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            瑶台第一层
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">一点元真被妄想， 
招来幻化身。 
蟪蛄朝菌， 
须臾情识， 
结习迷云。 
火坑千丈机， 
诈万端、白浪黄尘。 
谩横陈， 
向污泥坑陷， 
苦海沉沦。 
纷纷。 
存亡得失， 
是非荣辱苦因循。 
有时开悟， 
痴团粉碎， 
眼孔如轮。 
性珠穿透方， 
信葆光、函盖乾坤。 
自通神。 
有壶天不夜， 
洞府长春。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            粉蝶儿三首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">薄利浮名， 
抵死向前忙干。 
更光阴、暗中催断。 
傀儡棚， 
详＊弄， 
般成公案。 
下场时， 
尽卢都、不堪重看。 
风递晨钟， 
惊觉梦中青眼。 
觉从前、尽成虚幻。 
火坑中， 
安稳地， 
自由人拣。 
早归来， 
莫只待、日沉天晚。 
嚼蜡尘情， 
谁知淡然无味。 
贩何楼、一场儿戏。 
看成空， 
浑不懂， 
梦中身世。 
谩横陈， 
使机关、到头何济。 
省后俱休， 
寻个久长之计。 
便收心、破除人伪。 
远樊笼， 
捐俗物， 
洞天嘉致。 
结云庵， 
对西山、万峰凝翠。 
绿鬓朱颜， 
那禁两轮乌兔。 
被恩枷、爱绳缠住。 
重如山， 
深似海， 
浑身担负。 
转头看， 
只赢得、一丘闲土。 
些子时光， 
白乾自招忧苦。 
早抽身、快寻出路。 
水云乡， 
闲笑傲， 
开怀行步。 
有玄珠， 
待归来、向伊分付。 
以上姬翼作品《粉蝶儿》共3首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            苏幕遮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">少追陪， 
稀赴会。 
本分随缘， 
一任人憎爱。 
勘破前程生死大。 
自究元初， 
昼夜休交昧。 
不妆高， 
不捏怪。 
卓尔身心， 
动止俱无碍。 
赢得逍遥长自在。 
行满功成， 
定是超三界。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蓦山溪四首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">从来习性， 
尘冗知多少。 
省后急消磨， 
动静里、专专计较。 
闲非闲是， 
不挂一丝头， 
牢闭口， 
紧降心， 
人我先除扫。 
住行坐卧， 
莫把心王恼。 
向上有机关， 
更不许、愚迷便晓。 
积功累行， 
慧眼忽然开， 
芝草秀， 
大丹成， 
作个仙无老。 
蹉跎十载， 
养就真无赖。 
事事不萦心， 
更绝尽、凡情世态。 
将迎冷淡， 
度日且闲闲， 
翻着袜， 
到穿衣， 
一任人憎爱。 
铸就三尺， 
龙泉快。 
气焰彻天庭， 
又不见、全牛可解。 
踟蹰四顾， 
不敢等闲看， 
随身带， 
密封缄， 
平生懒散， 
不识闲烦恼。 
蜗舍但容身， 
更谁问、瑶台琼岛。 
比邻纵有， 
三两野人家， 
忘取舍， 
绝将迎， 
门外何曾到。 
烟霞痼疾， 
妙药难除疗。 
只管放心闲， 
未肯把、灵源胶扰。 
住行坐卧， 
此外别无能， 
真个事， 
乐逍遥， 
便是前程了。 
眨眉瞬目， 
说尽重玄理。 
黄叶止啼休， 
莫只待、锋锋相抵。 
玉关人老， 
归去罢论兵， 
闲日月， 
太平年， 
村酿家家是。 
横担拄杖， 
唱个哩罗哩。 
岂羡庙堂荣， 
更管甚、泥中曳尾。 
锦鳞自在， 
腾跃禹门高， 
收网罟， 
撤丝纶， 
不用垂钩饵。 
以上姬翼作品《蓦山溪》共4首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西江月一○首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">不在拳头指上， 
何劳眼尾眉尖。 
本来一点要安恬。 
点缀丝毫即玷。 
莫＊蒲团竹椅， 
休躯象轴牙笺。 
此心冥处贯洪纤。 
妙用头头有验。 
浩浩弥天匝地， 
冥冥贯石穿金。 
千形万状内浮沉。 
往古来今只恁。 
搏块当空未见， 
遗珠罔象能寻。 
无生一曲少知音。 
唱出诸方口噤。 
巨细洪纤在在， 
飞潜动植芸芸。 
乾坤升降不停轮。 
借问谁为转运。 
妙理周行独立， 
真君莫测冥存。 
一针一草尽浑沦。 
拈出虚空有＊。 
绝相纵横妙用， 
离形左右皆无。 
普天匝地尽如如。 
罔象还同暮故。 
宇泰天光内发， 
室虚真宰常居。 
没功夫处用功夫。 
稳驾神舟归去。 
觉性从来具足， 
天真本自完全。 
浮生多被眼睛瞒。 
并月空花缭乱。 
八识元从孰起， 
六根本是谁般。 
豁然打破这疑团。 
吾道分明一贯。 
莫问丹砂铅鼎， 
休披虎绕龙蟠。 
中间妙处自相谩。 
业识忙忙不算。 
六欲七情灰灭， 
五行四象云攒。 
放行收聚一团栾。 
赤水神珠炳焕。 
拍塞虚空无外， 
包罗天地难穷。 
大千沙界尽含容。 
不是＊＊笼统。 
狂屈欲言还忘， 
季咸自愧无功。 
试拈未始出吾宗。 
惊破南枝午梦。 
物里存亡有限， 
人生光景无多。 
不禁两曜急销磨。 
枉恁争人竞我。 
见解明如龟镜， 
从渠辩若悬河。 
到头无计避阎罗。 
着甚枝梧得过。 
挟策亡羊莫问， 
覆蕉失鹿休穷。 
大家都在梦魂中。 
梦里重重作梦。 
具足元亨贞利， 
圆明微妙玄通。 
眨眉目击莫形容。 
拈出般般妙用。 
自性天中日月， 
元真海里舟航。 
千门万户为敷扬。 
引入亡羊路上。 
续焰传薪莫会， 
金壶碧酒先尝。 
博山一炷劫前香。 
鼻观难通妙况。 
以上姬翼作品《西江月》共10首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            酹江月三首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">初机学道， 
道无形着脚、如何踪迹。 
只在灵源方寸地， 
体正元初端的。 
激浊扬清， 
明真削伪， 
扫荡诸邪僻。 
迷云消散， 
密通方外虚实。 
主人堂上无为， 
环枢应运， 
不许纤尘及。 
径入无何真境界， 
明秀高峰玉立。 
瑞气冲融， 
祥光赫奕， 
忘尽尘樊质。 
逍遥游宴， 
寿同高厚无极。 
功名富贵， 
似无绳缚尽、英雄豪杰。 
古往今来同影戏， 
顷刻存亡兴灭。 
罗绮妻孥， 
画堂金玉， 
招感人窥窃。 
繁华妆点， 
大都多少时节。 
自造恶业重重， 
头皮改换， 
苦楚经多劫。 
争似抽身闻早省， 
时把狂心休歇。 
世网冲开， 
玄关拨转， 
自得真仙诀。 
功成归去， 
一轮江上明月。 
梦中骇鹿， 
戏浮生得失、悲欢离合。 
见解分明犹是梦， 
转转昏沉难觉。 
鸡口人情， 
羊肠世路， 
各自争头角。 
挥鞭举棹， 
一般＊＊行脚。 
有日猛省心灰， 
尘樊识破， 
方信从前错。 
林下山间安稳地， 
云水无情相约。 
自在时光， 
逍遥日月， 
脱尽拘束缚。 
槐南枝上， 
冷看黄蚁行乐。 
以上姬翼作品《酹江月》共3首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金童捧露盘
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">梦幻阎浮， 
舍故趋新， 
倏忽化机潜换。 
天地一丘墟， 
会心冥冲漠， 
野云舒卷。 
寄迹虚舟， 
鉴形止水， 
风激游丝断。 
空玉宇无尘清澈， 
混物我冤亲， 
相忘鹏＊。 
镇樗散。 
此际＊食鹑居， 
逍遥游宴。 
闻乎无声， 
视无色， 
罢金＊去膜， 
作空花观。 
窗户有余清， 
泯人牛踪迹， 
素华明焕。 
胜概幽遐， 
洞灵缥缈， 
直许群真玩。 
步坦途， 
摇头拊臂， 
到醉乡， 
胜入高阳池馆。 
世情远。 
浮生瞬息归来晚。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            雨中花慢三首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">垂顾蓬荜， 
就  舅氏， 
兼庇玉属无恙， 
惘然犹疑梦间， 
於是乱道雨中花词二十年间， 
曾记对语， 
山阳森碧琅＊。 
谈笑里蓬莱清浅， 
陆涨波澜。 
惊喜灵根无恙， 
双明玉树同看。 
才枪境里， 
漫漫长夜， 
共话团栾。 
余生散漫， 
江海虚舟， 
一叶不揆循环。 
俱老矣、关河千里， 
晤语良难。 
自笑烟霞痼疾， 
半生风月长闲。 
别时好在， 
云根水骨， 
相对怡颜。 
林下山间， 
人市处处， 
天游在在玄虚。 
更不许丝毫增损， 
具足无余。 
漆桶甘沉默音， 
戏场自作涂糊。 
枯骸隐几， 
苍天谁问， 
枉用吹嘘。 
形名寓耳， 
＊缕真容， 
非铅非汞非珠。 
纵举似、百端拈弄， 
妙处难模。 
谁有轮扁手段， 
成风去垩功夫。 
头头物物， 
洪纤巨细， 
色色如如。 
一点灵源， 
澄湛照彻， 
多生浩劫情尘。 
有不夜壶天风物， 
亘古仍存。 
踞阃玉麟哮吼， 
对床石女谈论。 
海童微念， 
寥天晴雪， 
不下鸥群。 
蛸翘蠢蠕， 
同入吹嘘， 
寒谷为我回春。 
那更有、越吟思旧， 
楚些招魂。 
尽恁铜盘蜡炬， 
摩挲晚照余曛。 
神丹既济， 
玄珠好在， 
默默昏昏。 
以上姬翼作品《雨中花慢》共3首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            青杏儿五首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">春夏竟芬芳。 
天怜此秘惜藏光。 
纷华落尽方开展， 
疏丛浅淡， 
孤标冷落， 
独傲秋霜。 
好在水云乡。 
无人知、见又何妨。 
赏心希遇陶元亮， 
新松相对， 
金英依旧， 
风逗天香。 
秋色满林红。 
霜风妒物物皆空。 
荣枯顷刻如翻掌， 
纷华识破， 
疑根自断， 
跃出樊笼。 
随处得从容。 
身轻快、具足神通。 
人间天上俱无累， 
乘风御气， 
飞腾自在， 
南北西东。 
人世太愚痴。 
虚幻里自作羁縻。 
妻男眷恋何时尽， 
同枝宿鸟， 
天明解散， 
各自东西。 
走骨与行尸。 
看不破、傀儡关机。 
一朝猛省方开眼， 
迷绳割断， 
牢笼跳出， 
也是便宜。 
沙暖狎轻鸥。 
从伊便唤马呼牛。 
樗材拥肿元无用， 
臂鸡时夜， 
＊轮命驾， 
江海虚舟。 
无感亦无求。 
拈出处、茅靡波流。 
头头相与吾之耳， 
风清月白， 
疏梅瘦竹， 
都是天游。 
一气贯寥寥。 
冥混里孰谓鹏蜩。 
千形万状随空化， 
乾坤运转， 
游尘野马， 
都在扶摇。 
曳屣挈箪瓢。 
异玉食、肥马金镳。 
薰莸枭凤虽殊器， 
天钧一点， 
灵明不昧， 
各自逍遥。 
以上姬翼作品《青杏儿》共5首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹊桥仙一一首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">来时如觉， 
去时如梦。 
别我无情相送。 
临行嘱咐没多言， 
但莫把、人情戏弄。 
真师宜奉。 
仙场选中。 
乘取彩鸾金凤。 
向蓬莱高会醉蟠桃， 
也胜灵源春渚。 
芝兰药圃。 
发我归心雩舞。 
玉堂金室隐云霞， 
才信及、青霄有路。 
瑶台琼岛， 
珠林琪树。 
香霭神风引步。 
几回海上看蟠桃， 
千岁里妻男铁锁。 
家缘猛火。 
煎近猖狂怎么。 
蝇头蜗角有多来， 
便舍命、争人竞我。 
执迷不躲。 
甘心笼里。 
黑谜猜他不破。 
只须阎老帖来勾， 
待不得琼分石碎。 
珠离蚌坏。 
文豹丰狐自害。 
众中谁肯密藏身， 
但鼓髻、争头要卖。 
夸功即退。 
成名即败。 
镜里朱颜不再。 
到头毕竟化为尘， 
枉弃却曲钩鱼闹。 
直钩无钩。 
今古分明知道。 
世情看假尽成真， 
总不识、先天至宝。 
孤光圆照。 
相忘同调。 
物物俱休逆料。 
本来一点上通天， 
向姑射天真灵种。 
华胥入梦。 
趣取人间无用。 
玄珠天府密封藏， 
誓不敢、红尘卖弄。 
麾军齐哄。 
声音迎送。 
饶取威严尊重。 
金毛披着上场来， 
却忘了玄珠无类。 
真容无对。 
不许纤尘遮盖。 
年深团练转分明， 
要天府、收藏没赛。 
全身轻快。 
浑无机械。 
法网尘情俱解。 
有人登垅欲商量， 
此不许阎闾听诳。 
天真成妄。 
俱喜攒头装相。 
殷勤香火步虚声， 
＊弄向、＊＊木上。 
无多利养。 
做些模样， 
呈尽平生伎俩。 
到头毕竟意如何， 
不见了一团奸俏， 
一团性气。 
动处欺天昧地。 
伤他利己损生灵， 
广作业、交谁代替。 
冥司断制。 
如何回避。 
不许强辞抵讳。 
头皮换却不如今， 
受苦楚依山隐雾。 
临池影舞。 
却被文皮自误。 
豫章楠梓有何辜， 
受斤斧、伤残无数。 
惺惺不悟。 
还同暮故。 
身后虚名何处。 
霎儿光景认为真， 
尽忘了疑根未断。 
游魂不返。 
多少闲情惹绊。 
野云溪水自由身， 
与利锁、名缰许拣。 
尘缘一判。 
凡情尽遣。 
却悔收心已晚。 
五云深处醉蟠桃， 
管不羡以上姬翼作品《鹊桥仙》共11首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天一八首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">翠翦红裁满故园。 
无穷花木斗争妍。 
东风不许常如此， 
舍故移新别有权。 
花委地， 
絮漫天。 
累累青子叶含烟。 
无穷不逆机关弄， 
坐看枝头几变贩骨来来几万生。 
煎熬窟里谩峥嵘。 
百年不觉消疣赘， 
千载无能息劓黥。 
翻欲浪， 
起心兵。 
迷绳自缚聚愁城。 
几将浊水浇胸臆， 
倒语颠言贺太过隙光阴抵死催。 
浮生屈指有多来。 
芥城业识填将满， 
拂石迷云拨不开。 
功打底， 
罪争魁。 
英雄呈彻死堆灰。 
一团虚幻闲般弄， 
有耳如聋唤不画饼充餐必也虚。 
刻舟求剑决然无。 
痴心密数人遗契， 
妄念重寻兔守株。 
先圣迹， 
古人书。 
＊糠难作夜光珠。 
万缘拂尽方知道， 
妙处那能说与金菊疏篱擅化工。 
草虫切切话秋容。 
荷衰萍老芦花白， 
撩乱西风坠叶红。 
山减瘦， 
水争雄。 
驱驰万有尽归宗。 
道人亦喜三彭灭， 
清夜无眠坐绛门外黄尘点＊人。 
山童不敢启云扃。 
石坛清坐神游北， 
径及无何接玉京。 
香霭霭， 
气盈盈。 
蟠蛟飞凤会云朋。 
自倾碧酒重玄饮， 
醉里乘风下太暮落朝开木槿荣。 
圆荷出水露珠倾。 
火云千丈烧空际， 
汗雨淋漓倦郁蒸。 
虚白室， 
诵黄庭。 
洒然风度有余清。 
坐看造化闲般弄， 
热恼浮生不暂千匝迷绳不自由。 
区区分外苦追求。 
心中元本无烦恼， 
闹处先争要出头。 
增我相， 
替人愁。 
功名未了鬓先秋。 
莫防风激游丝断， 
撒手归空万事人伪开张日渐深。 
等闲不惜费光阴。 
多方计较愁无限， 
百虑摧残苦不禁。 
心事逼， 
鬓霜侵。 
功名寰海妄追寻。 
发言布袋中盛＊， 
举目人间但见弱丧飘流未肯归。 
玄关说与更增迷。 
此行若遇商丘老， 
弃却枯髅更不疑。 
先犯早， 
后迟迟。 
个中消息几人知。 
东风不解传春信， 
李白桃红自满事事无心恰到闲。 
黄尘阃外不相干。 
几多着网因名缚， 
无限吞钩被口谩。 
樊物外， 
水云闲。 
不劳辛苦运枢环。 
藉莎白石和衣卧， 
野鸟山猿相对霜雪岩岩百物残。 
不禁长夜苦漫漫。 
化工自促归元命， 
岁德回机养大还。 
蟠地轴， 
定天关。 
玉封琼岛及三山。 
真仙不管人间世， 
几见黄尘沧海太极玄虚若镜清。 
乾坤元是镜中形。 
人身影里重生影， 
物象名中复寄名。 
空外物， 
梦中评。 
一团虚幻戏灵明。 
有生不慧看成实， 
梦里分空着力云散风清雨后天。 
新荷擎露碎珠圆。 
清泉汩汩流尘外， 
白石岩岩赖醉眠。 
山色里， 
水声边。 
留连风月话重玄。 
溪童欲问人间事， 
笑指漫空柳撒造物儿童作剧狂。 
悬丝傀儡戏当场。 
般神弄鬼翻腾用， 
走骨行尸昼夜忙。 
非是海， 
利名乡。 
青蝇白＊自相伤。 
随声逐色谁敲点， 
拍手归来笑一争鹿人家梦未回。 
眼前触物尽尘埃。 
古人踪迹徒云耳， 
宿世功名安在哉。 
明月窟， 
乱云堆。 
纷纷浪语总休该。 
流霞一醉三千日， 
莫管红轮上下自悔闲人合住山， 
人间驱使不能闲。 
交朋力拥推离位， 
鼓板声催弄上竿。 
无伎俩， 
转身难。 
大家取笑有何安。 
好心用处翻成恶， 
暖气呵人变作自救狂心忘世情。 
从交相责冷如冰。 
人间会尽头休点， 
物外行来眼自明。 
山寂寂， 
水泠泠。 
满天明月淡疏星。 
松风却似知音者， 
夜夜招呼万籁以上姬翼作品《鹧鸪天》共18首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            齐天乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 姬翼</p>
                  <pre class="card-text">自为形所累， 
寒饿交侵， 
赘疣何异。 
试究虚玄从初本， 
有一点圆明无际。 
尘缘漠漠， 
似千里晴空， 
幻生云医。 
仗此灵风， 
一时吹扫莫留滞。 
来之＊然， 
往焉适耳， 
从伊妆点， 
鼠肝虫臂。 
变化洪炉， 
存亡皆可， 
除外甚么堪畏。 
逢魔遇阻， 
驾神马＊轮， 
去留谁计。 
稳坐忘怀， 
始终凭此志。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>