<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        周紫芝
    </title>
    <meta name="description" content="周紫芝的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">笔记</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                周紫芝
                            </h1>
                            <p class="card-text"><strong>朝代:</strong>
                                宋代
                            </p>
                            <p class="card-text"><strong>生平:</strong>
                                周紫芝（1082-1155） 字小隐，号竹坡居士，宣城（今属安徽）人。高宗绍兴十七年（1147）为右迪功郎敕令所删定官。历任枢密院编修官、右司员外郎。绍兴二十一年（1151）出知兴国军。诗著名，无典故堆砌，自然顺畅。也能词，风格与诗近，清丽婉曲，无刻意雕琢痕迹。著有《太仓稊米集》、《竹坡诗话》、《竹坡词》。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一剪梅·一翦梅
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">无限江山无限愁。 
两岸斜阳， 
人上扁舟。 
阑干吹浪不多时， 
酒在离尊， 
情满沧洲。 
早是霜华两鬓秋。 
目送飞鸿， 
那更难留。 
问君尺素几时来， 
莫道长江， 
不解西流。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            临江仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">记得武陵相见日， 
六年往事堪惊。 
回头双鬓已星星。 
谁知江上酒， 
还与故人倾。 
铁马红旗寒日暮， 
使君犹寄边城。 
只愁飞诏下青冥。 
不应霜塞晚， 
横槊看诗成。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            减字木兰花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">蓬莱三岛。 
上有青青千岁草。 
玉佩烟鬟。 
来作人间一笑欢。 
麻姑行酒。 
萼绿华歌清韵袅。 
玉秀兰芳。 
醉舞东风彩袖长。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            千秋岁
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">送春归去。 
说与愁无数。 
君去後， 
归何处。 
人应空懊恼， 
春亦无言语。 
寒日暮， 
腾腾醉梦随风絮。 
尽日间庭雨。 
红湿秋千柱。 
人恨切， 
莺声苦。 
拟倾浇闷酒， 
留取残红树。 
春去也， 
不成不为愁人住。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南柯子·南歌子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">白羽传觞急， 
金鞍跃马迟。 
云间彩凤看双飞。 
飞上碧梧枝上、稳双栖。 
林下风流女， 
堂东坦腹儿。 
此郎标韵世间稀。 
好为伯鸾举案、又齐眉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            卜算子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">江北上归舟， 
再见江南岸。 
江北江南几度秋， 
梦里朱颜换。 
人是岭头云， 
聚散天谁管。 
君似孤云何处归， 
我似离群雁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            品令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">霜蓬零乱。 
笑绿鬓、光阴晚。 
紫茱时节， 
小楼长醉， 
一川平远。 
休说龙山佳会， 
此情不浅。 
黄花香满。 
记白苎、吴歌软。 
如今却向， 
乱山丛里， 
一枝重看。 
对著西风搔首， 
为谁肠断。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            天仙子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">雪似杨花飞不定。 
枝上冻禽昏欲暝。 
寒窗相对话分飞， 
箫鼓静。 
灯炯炯。 
一曲阳关和泪听。 
酒入离肠愁欲凝。 
往事不堪重记省。 
劝君莫上玉楼梯， 
风力劲。 
山色暝。 
忍看去时楼下径。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            好事近
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">江路绕青山， 
山翠扑衣轻湿。 
谁酿晚来云意， 
做一天愁色。 
竹溪斜度尽篮舆， 
疏梅暗香入。 
何处最关心事， 
恨落梅风急。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            定风波令·定风波
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">梅粉梢头雨未乾。 
淡烟疏日带春寒。 
暝鸦啼处， 
人在小楼边。 
芳草只随春恨长， 
塞鸿空傍碧云还。 
断霞销尽， 
新月又婵娟。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宴桃源·如梦令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">帘幕疏疏风透。 
庭下月寒花瘦。 
宽尽沈郎衣， 
方寸不禁僝僽。 
难受。 
难受。 
灯暗月斜时候。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            小重山
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">溪上晴山簇翠螺。 
晓来霜叶醉， 
小池荷。 
琐窗秋意苦无多。 
帘绣卷， 
黄菊两三窠。 
小睡拥香罗。 
起来匀醉粉， 
玉垂梭。 
只愁无奈夜长何。 
你去也， 
今夜早来麽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忆王孙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">梅子生时春渐老。 
红满地、落花谁扫。 
旧年池馆不归来， 
又绿尽、今年草。 
思量千里乡关道。 
山共水、几时得到。 
杜鹃只解怨残春， 
也不管、人烦恼。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            感皇恩
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">无事小神仙， 
世人谁会。 
著甚来由自萦系。 
人生须是， 
做些闲中活计。 
百年能几许， 
无多子。 
近日谢天， 
与片闲田地。 
作个茅堂待打睡。 
酒儿熟也， 
赢取山中一醉。 
人间如意事， 
只此是。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            摊破浣溪沙·山花子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">苍璧新敲小凤团。 
赤泥开印煮清泉。 
醉捧纤纤双玉笋， 
鹧鸪斑。 
雪浪溅翻金缕袖， 
松风吹醒玉酡颜。 
更待微甘回齿颊， 
且留连。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            昭君怨
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">满院融融花气。 
红绣一帘垂地。 
往事忆年时。 
只春知。 
风又暖。 
花渐满。 
人似行云不见。 
无计奈离情。 
恶销凝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            朝中措
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">雨馀庭院冷萧萧。 
帘幕度微飙。 
鸟语唤回残梦， 
春寒勒住花梢。 
无憀睡起， 
新愁黯黯， 
归路迢迢。 
又是夕阳时候， 
一炉沈水烟销。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            木兰花·玉楼春
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">江头雨後山如髻。 
催送新凉风有意。 
月来杨柳绿阴中， 
秋在梧桐疏影外。 
小窗纹簟凉如水。 
岁岁年年同此味。 
眼前不忍对西风， 
梦里是堪追往事。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水调歌头
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">落日在烟树， 
云水两空濛。 
澹霞消尽， 
何事依约有微红。 
湖上晚来风细， 
吹尽一天残雨， 
苍翠湿千峰。 
谁遣长空月， 
冷浸玉壶中。 
问明月， 
应解笑， 
白头翁。 
不堪老去， 
依旧临水照衰容。 
良夜几横烟棹， 
独倚危墙西望， 
目断远山重。 
但恨故人远， 
此乐与谁同。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">楚山木落风高， 
暮云黯黯孤容瘦。 
天晴似洗， 
明霞消尽， 
玉峦排秀。 
九凤飞来， 
五云深处， 
一时轻矫。 
恨三山不见， 
六鳌去後， 
天空远， 
人将老。 
堪笑此生如寄， 
信扁舟、朅来江表。 
望中愁眼， 
依稀犹认， 
数峰林杪。 
万里东南， 
跨江云梦， 
此情多少。 
问何时还我， 
千岩万壑， 
卧霜天晓。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            永遇乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">槐幄如云， 
燕泥犹湿， 
雨馀清暑。 
细草摇风， 
小荷擎雨， 
时节还端午。 
碧罗窗底， 
依稀记得， 
闲系翠丝烟缕。 
到如今、前欢如梦， 
还对彩绦无语。 
榴花半吐， 
金刀犹在， 
往事更堪重数。 
艾虎钗头， 
菖蒲酒里， 
旧约浑无据。 
轻衫如雾， 
玉肌似削， 
人在画楼深处。 
想灵符、无人共带， 
翠眉暗聚。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            汉宫春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">秋意还深， 
渐银床露冷， 
梧叶风高。 
婵娟也应为我， 
羞照霜毛。 
流年老尽， 
漫银蟾、冷浸香醪。 
除尽把， 
平生怨感， 
一时分付离骚。 
伤心故人千里， 
问阴晴何处， 
还记今宵。 
楼高共谁同看， 
玉桂烟梢。 
南枝鹊绕， 
叹此生、飘转江皋。 
须更约， 
他年清照， 
为人常到寒霄。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            江城子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">夕阳低尽柳如烟。 
淡平川。 
断肠天。 
今夜十分， 
霜月更娟娟。 
怎得人如天上月， 
虽暂缺， 
有时圆。 
断云飞雨又经年。 
思凄然。 
泪涓涓。 
且做如今， 
要见也无缘。 
因甚江头来处雁， 
飞不到， 
小楼边。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            沙塞子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">秋云微淡月微羞。 
云黯黯、月彩难留。 
只应是、嫦娥心里， 
也似人愁。 
几时回步玉移钩。 
人共月、同上南楼。 
却重听、画阑西角， 
月下轻讴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            洞仙歌
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">江梅吹尽， 
更幽兰香度。 
可惜浓春为谁住。 
最嫌他、无数轻薄桃花， 
推不去， 
偏守定、东风一处。 
病来应怕酒， 
□眼常醒， 
老去羞春似无语。 
准拟强追随， 
管领风光， 
人生只、欢期难预。 
纵留得、梨花做寒食， 
怎吃他朝来， 
这般风雨。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浣溪沙
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">欲醉江梅兴未休。 
待篘春瓮洗春愁。 
不成欢绪却成羞。 
天意若教花似雪， 
客情宁恨鬓如秋。 
趁他何逊在扬州。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浪淘沙
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">江上送年归。 
还似年时。 
屠苏休恨到君迟。 
觅得醉乡无事处， 
莫放愁知。 
红灺一灯垂。 
应笑人衰。 
鹤长凫短怨他谁。 
明日江楼春到也， 
且醉南枝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            清平乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">青春欲暮。 
柳下将飞絮。 
月到阶前梅子树。 
啼得杜鹃飞去。 
人归不掩朱门。 
一成过了黄昏。 
只有琐窗红蜡， 
照人犹自销魂。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            清平乐·东风庭户
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">东风庭户。 
红满桃花树。 
准拟踏青南陌路。 
双凤绣鞋新做。 
秋千月挂黄昏。 
画堂深掩朱门。 
立尽花阴归去， 
此时别是销魂。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渔家傲
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">路入云岩山窈窕。 
岩花滴露花头小。 
香共西风吹得到。 
秋欲杪。 
天还未放秋容老。 
谁道水南花不好。 
犹胜金蕊浑如扫。 
留取光阴重一笑。 
须是早。 
黄花更惜重阳帽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渔父词·渔父
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">花姑溪上鹭鸶滩。 
辜负渔竿二十年。 
无可载， 
不抛官。 
携取全家去不难。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满江红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">寂寂江天， 
雪又满、晚来风急。 
空懊恨、散盐飞絮， 
未成轻集。 
万里长空飞不到， 
珠帘卷尽还羞入。 
问向晚、谁欲画渔莎， 
寒江立。 
天黯淡， 
催残日。 
波浩渺， 
添寒力。 
又何如聊遣， 
舞衣红湿。 
好与月娥临晚砌， 
莫教先放梅花拆。 
便准拟、一醉广寒宫， 
千山白。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            潇湘夜雨·满庭芳
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">楚尾江横， 
斗南山秀， 
辋川谁画新图。 
几时天际， 
平地出方壶。 
应念江南倦客， 
家何在、飘泊江湖。 
天教共， 
银涛翠壁， 
相伴老人娱。 
长淮， 
看不尽， 
风帆落处， 
天在平芜。 
算人间此地， 
岂是穷途。 
好与婆娑尽日， 
应须待、月到金枢。 
山中饮， 
从教笑我， 
白首醉模糊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            点绛唇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">人道长生， 
算来世上何曾有。 
玉尊长倒。 
早是人间少。 
四十年来， 
历尽闲烦恼。 
如今老。 
大家开口。 
赢得花前笑。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            生查子
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">新欢君未成， 
往事无人记。 
行雨共行云， 
如梦还如醉。 
相见又难言， 
欲住浑无计。 
眉翠莫频低， 
我已无多泪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            秦楼月·忆秦娥
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">东风歇。 
香尘满院花如雪。 
花如雪。 
看看又是， 
黄昏时节。 
无言独自添香鸭。 
相思情绪无人说。 
无人说。 
照人只有， 
西楼斜月。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            苏幕遮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">老相邀， 
山作伴。 
千里西来， 
始识庐山面。 
爱酒扬雄浑不管。 
天与邻翁， 
来慰穷愁眼。 
似惊鸿， 
吹又散。 
画柯横江， 
望断江南岸。 
地角天涯无尽远。 
一阕清歌， 
且放梨花满。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            菩萨蛮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">翠蛾懒画妆痕浅。 
香肌得酒花柔软。 
粉汗湿吴绫。 
玉钗敲枕稜。 
鬓丝云卸腻。 
罗带还重系。 
含笑出房栊。 
羞随脸上红。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蓦山溪
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">月眉星眼， 
阆苑真仙侣。 
娇小正笄年， 
每当筵、愁歌怕舞。 
水亭烟树， 
春去已无踪， 
桃源路。 
知何处。 
往事如风絮。 
如今闻道， 
误剪香云缕， 
闲系小乌纱， 
更无心、浅匀深注。 
三山路杳， 
终不是人间， 
知谁与。 
吹箫女。 
共驾青鸾去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            虞美人
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">短墙梅粉香初透。 
削约寒枝瘦。 
恼人知为阿谁开。 
还伴冷烟疏雨、做愁媒。 
飘零苦恨春情薄。 
不管花开落。 
小池疏影弄寒沙。 
何似玉台鸾镜、对横斜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">天意才晴风又雨。 
催得风前， 
日日吹轻絮。 
燕子不飞莺不语。 
满庭芳草空无数。 
春去可堪人去也。 
枝上残红， 
不忍抬头觑。 
假使留春春肯住。 
唤谁相伴春同处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西地锦
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">雨细欲收还滴。 
满一庭秋色。 
阑干独倚， 
无人共说， 
这些愁寂。 
手把玉郎书迹。 
怎不教人忆。 
看看又是黄昏也， 
敛眉峰轻碧。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西江月
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">发白犹敧旅枕， 
溪深未挂烟莎。 
往来苕霅意如何。 
应有轻鸥笑我。 
细算年来活计， 
只消一个渔舟。 
金鱼无分不须求。 
只乞鲈鱼换酒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贺新郎
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">白首归何晚。 
笑一椽、天教负与， 
楚江南岸。 
门外春山晚无数， 
只有匡庐似染。 
但想像、红妆不见。 
谁念香山当日事， 
漫青衫、泪湿人谁管。 
歌旧曲， 
空凄怨。 
将军未老身归汉。 
算功名、过了唯有， 
古词尘满。 
谁似渊明拚得老， 
饱看云山万点。 
况此老、斜川不远。 
终待我他年自， 
剪黄花、一酹重阳盏。 
君为我， 
休辞劝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            踏莎行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">风翠轻翻， 
雾红深注。 
鸳鸯池畔双鱼树。 
合欢凤子也多情， 
飞来连理枝头住。 
欲付浓愁， 
深凭尺素。 
戏鱼波上无寻处。 
教谁试与问花看， 
如何寄得香笺去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            踏莎行·情似游丝
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">情似游丝， 
人如飞絮， 
泪珠阁定空相觑。 
一溪烟柳万丝垂， 
无因系得兰舟住。 
雁过斜阳， 
草迷烟渚， 
如今已是愁无数。 
明朝且做莫思量， 
如何过得今宵去！
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            酹江月·念奴娇
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">楚山无尽， 
看西来新拥， 
石城双旆。 
立马花边金镫暖， 
遥想元戎小队。 
白雪歌成， 
莫愁去後， 
往事空千载。 
一时吟啸， 
风流不减前辈。 
闻道梦泽南州， 
日高初睡足， 
雅宜高会。 
老去愁多谁念我， 
空对云山苍翠。 
南雁归时， 
白头应记得， 
尊前倾盖。 
送君南浦， 
无情空恨江水。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉落魄·一斛珠
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">江天云薄。 
江头雪似杨花落。 
寒灯不管人离索。 
照得人来， 
真个睡不著。 
归期已负梅花约。 
又还春动空飘泊。 
晓寒谁看伊梳掠。 
雪满西楼， 
人在阑干角。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            采桑子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">云踪老去浑无定， 
飘泊寒空。 
又被东风。 
吹过江南第几峰。 
长安市上看花眼， 
不到衰翁。 
好趁归鸿。 
家在西岩碧桂丛。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            阮郎归
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">西湖山下水潺潺。 
满山风雨寒。 
枝头红日晓斓斑。 
越梅催晓丹。 
连翠叶， 
拥金盘。 
玉池生乳泉。 
此生三度试甘酸。 
欲归归尚难。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            雨中花令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">山雨细、泉生幽谷， 
水满平田。 
雪茧红蚕熟後， 
黄云陇麦秋间。 
武陵烟暖， 
数声鸡犬， 
别是山川。 
嗟老去、倦游踪迹， 
长恨华颠。 
行尽吴头楚尾， 
空惭万壑千岩。 
不如休也， 
一庵归去， 
依旧云山。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            青玉案
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">梅花落尽人谁管。 
暗凄断、伤春眼。 
雪後平芜春尚浅。 
一簪华发， 
满襟离恨， 
羞作东风伴。 
斗花小斛兰芽短。 
犹是当时旧庭院。 
拟把新愁凭酒遣。 
春衫重看， 
酒痕犹在， 
忍放金杯满。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            风入松
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">禁烟过後落花天。 
无奈轻寒。 
东风不管春归去， 
共残红、飞上秋千。 
看尽天涯芳草， 
春愁堆在阑干。 
楚江横断夕阳边。 
无限青烟。 
旧时云去今何处， 
山无数、柳涨平川。 
与问风前回雁， 
甚时吹过江南。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·一点残红欲尽时
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">一点残红欲尽时。 
乍凉秋气满屏帏。 
梧桐叶上三更雨， 
叶叶声声是别离。 
调宝瑟， 
拨金猊。 
那时同唱鹧鸪词。 
如今风雨西楼夜， 
不听清歌也泪垂。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·乌鹊桥边河汉流
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">乌鹊桥边河汉流。 
洗车微雨湿清秋。 
相逢不似长相忆， 
一度相逢一度愁。 
云却静， 
月垂钩。 
金针穿得喜回头。 
只应人倚阑干处， 
便似天孙梳洗楼。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·名在休文季孟间
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">名在休文季孟间。 
一时风味更萧然。 
琼林不逐春风老， 
安用丹砂巧驻颜。 
春入户， 
酒吹澜。 
小桃枝上锦阑斑。 
明年欲与君为寿， 
无路相从入道山。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·尊酒年年乐事多
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">尊酒年年乐事多。 
古铜犹得几摩挲。 
他时人物君须记， 
玉笋班中李泰和。 
烦翠袖， 
把金荷。 
功名馀事且高歌。 
新来学得长生诀， 
写就黄庭不换鹅。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·年少登高意气多
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">年少登高意气多。 
黄花压帽醉嵯峨。 
如今满眼看华发， 
强拈茱萸奈老何。 
千垒岫， 
万重波。 
一时分付与秦娥。 
明年身健君休问， 
且对秋风卷翠螺。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·彩鷁双飞雪浪翻
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">彩鷁双飞雪浪翻。 
楚歌声转绿杨湾。 
一川红旆初衔日， 
两岸朱楼不下帘。 
阑倚处， 
玉垂纤。 
白团扇底藕丝衫。 
未成密约回秋水， 
看得羞时隔画檐。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·晴日烘帘暖似春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">晴日烘帘暖似春。 
菊回霜晕浅仍深。 
谁知此地栽花手， 
便是当时嗅蕊人。 
秋渺渺， 
夜沈沈。 
一声清唱袅残音。 
娇痴应挽香罗比， 
六幅双裙染郁金。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·楼上缃桃一萼红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">楼上缃桃一萼红。 
别来开谢几东风。 
武陵春尽无人处， 
犹有刘郎去後踪。 
香阁小， 
翠帘重。 
今宵何事偶相逢。 
行云又被风吹散， 
见了依前是梦中。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·终日看山不厌山
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">终日看山不厌山。 
寻思百计不如闲。 
何时得到重阳日， 
醉把茱萸仔细看。 
敧醉帽， 
倚雕阑。 
偶然携酒却成欢。 
篱边黄菊关心事， 
触误愁人到酒边。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·花褪残红绿满枝
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">花褪残红绿满枝。 
嫩寒犹透薄罗衣。 
池塘雨细双鸳睡， 
杨柳风轻小燕飞。 
人别後， 
酒醒时。 
午窗残梦子规啼。 
尊前心事人谁问， 
花底闲愁春又归。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·荷气吹凉到枕边
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">荷气吹凉到枕边。 
薄纱如雾亦如烟。 
清泉浴後花垂雨， 
白酒倾时玉满船。 
钗欲溜， 
髻微偏。 
却寻霜粉扑香绵。 
冰肌近著浑无暑， 
小扇频摇最可怜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·袅袅云梳晓髻堆
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">袅袅云梳晓髻堆。 
涓涓秋净眼波回。 
旧家十二峰前住， 
偶为襄王下楚台。 
闲院静， 
小桃开。 
刘郎前度几回来。 
东风易得行云散， 
花里传觞莫谩催。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天·读尽牙签玉轴书
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 周紫芝</p>
                  <pre class="card-text">读尽牙签玉轴书。 
不知门外有园蔬。 
借令未解銮坡去， 
也合雠书在石渠。 
微雨後， 
小寒初。 
满斟长寿碧琳腴。 
不须更问荆州路， 
便上追锋御府车。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>