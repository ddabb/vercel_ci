<!DOCTYPE html>
<html lang="zh-CN">

<head>
    <meta charset="UTF-8">
    <title>
        赵孟頫
    </title>
</head>

<body>
    <h1>
        赵孟頫
    </h1>
    <p><strong>朝代:</strong>
        元代
    </p>
    <p><strong>生平:</strong>
        
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    万年欢
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 赵孟頫</p>
                <pre>天上春来。 
正阳和布泽， 
斗柄初回。 
一朵祥云捧日， 
万象生辉。 
帝德照光四表， 
玉帛尽、梯航来会。 
彤庭敞， 
花覆千官， 
紫霄鹭徘徊。 
仁风遍满九垓。 
望霓旌缓引， 
宝扇徐开。 
喜动龙颜， 
和气蔼然交泰。 
九奏箫韶舜乐， 
兽尊举、麒麟香＊。 
从今数， 
亿万斯年， 
圣主福如天大。
                        </pre>
            </li>
            
            <li>
                <h3>
                    人月圆
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>一枝仙桂香生玉， 
消得唤卿卿。 
缓歌金缕， 
轻敲象板， 
倾国倾城。 
几时不见， 
红裙翠袖， 
多少闲情。 
想应如旧， 
春山淡淡， 
秋水盈盈。
                        </pre>
            </li>
            
            <li>
                <h3>
                    南乡子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>云拥髻鬟愁。 
好在张家燕子楼。 
稀翠疏红春欲透， 
温柔。 
多少闲情不自由。 
歌罢锦缠头。 
山下晴波左右流。 
曲里吴音娇未改， 
障羞。 
一朵芙蓉
                        </pre>
            </li>
            
            <li>
                <h3>
                    太常引
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>水风吹树晚萧萧。 
散发醉吹箫。 
尘事苦如毛。 
要洗耳、时听舜韶。 
旧游何处， 
琼山银海， 
宫殿郁ㄖΞ。 
谁与共游遨。 
尚记得、仙人子乔。
                        </pre>
            </li>
            
            <li>
                <h3>
                    巫山一段云一二首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>碧水澄青黛， 
危峰耸翠屏。 
竹枝歌怨月三更。 
别是断肠声。 
烟外黄牛峡， 
云中白帝城。 
扁舟清夜泊苹汀。 
倚棹不胜情。 
碧水鸳鸯浴， 
平沙豆蔻红。 
云霞峰翠一重重。 
帆卸落花风。 
淡薄云笼月， 
霏微雨洒篷。 
孤舟晚泊浪声中。 
无处问音容。 
叠嶂千重碧， 
长江一带清。 
瑶坛霞冷月胧明。 
欹枕若为情。 
云过船窗晓， 
星移宿雾晴。 
古今离恨拨难平。 
惆怅峡猿声。 
枫鹤堆岚霭， 
阳台枕水湄。 
风清月冷好花时。 
惆怅阻佳期。 
别梦游蝴蝶， 
离歌怨竹枝。 
悠悠往事不胜悲。 
春恨入双眉。 
鹤信三山远， 
罗裙片水深。 
高唐春梦杳难寻。 
惆怅到如今。 
十二峰前月， 
三千里外心。 
红笺锦字信沉沉。 
肠断旧香衾。 
绝顶朝云散， 
寒江暮雨频。 
楚王宫殿已成尘。 
过客转伤神。 
月是巫娥伴， 
花为宋玉邻。 
一听歌调一含颦。 
幽怨竹枝春。 
袅娜江边柳， 
飘摇岭上云。 
卸帆回棹楚江滨。 
归信夜来闻。 
欲拂珊瑚枕， 
先董翡翠裙。 
江头含笑去迎君。 
鸾凤尽成群。 
片月生危岫， 
残霞拂翠桐。 
登龙峰下楚王宫。 
千古感遗踪。 
柳色眉边绿， 
花明脸上红。 
欲寻灵积阻江风。 
离思杳无穷。 
芍药虚投赠， 
丁香漫结愁。 
凤栖鸾去两悠悠。 
新恨怯逢秋。 
山色惊心碧， 
江声入梦流。 
何时弦管簇归舟。 
兰棹泊沙头。 
晓色飘红叶， 
平沙枕碧流。 
泉声云影弄新秋。 
触处是离愁。 
脸泪横波漫， 
眉攒片月收。 
佳人欲笑卒难休。 
半整玉搔头。 
雨过苹汀远， 
云深水国遥。 
渡头齐举木兰桡。 
纤细楚宫腰。 
映水匀红脸， 
偎花整翠翅。 
行人倚棹正无聊。 
一望一魂销。 
云里高唐观， 
江边楚客舟。 
上升峰月照妆楼。 
离思两悠悠。 
云雨千重阻， 
长江一片秋。 
歌声频唱引离愁。 
光景恨如流。 
以上赵孟頫作品《巫山一段云》共12首
                        </pre>
            </li>
            
            <li>
                <h3>
                    月中仙
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 赵孟頫</p>
                <pre>春满皇州。 
见祥烟拥日， 
初照龙楼。 
宫花苑柳， 
映仙仗云移， 
金鼎香浮。 
宝光生玉斧， 
听鸣凤、箫韶乐奏。 
德与和气游。 
天生圣人， 
千载稀有。 
祥瑞电绕虹流。 
有云成五色， 
芝生三秀。 
四海太平， 
致民物雍熙， 
朝野歌讴。 
千官齐拜舞， 
玉杯进、长生春酒。 
愿皇庆万年， 
天子与天齐寿。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>爱风流二陆， 
曾共住、屋三间。 
算京洛缁尘， 
平原车骑、争似身闲。 
一区未输场子， 
更友于、室迩足清欢。 
庭下新松楚楚， 
篱边细菊班班。 
白头相对且团＊。 
杯酒借朱颜。 
任醉后长歌， 
笑时开口， 
乐最人寰。 
功名十年一梦， 
记风裘雪帽度桑乾。 
幸喜归来健在， 
放怀绿水青山。
                        </pre>
            </li>
            
            <li>
                <h3>
                    水调歌头
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>江湖渺何许， 
归兴浩无边。 
忽闻数声水调， 
令我意悠然。 
莫笑盆池咫尺， 
移得风烟万顷， 
来傍小窗前。 
稀疏淡红翠， 
特地向人妍。 
华峰头， 
花十丈， 
藕如船。 
那知此中佳趣， 
别是小壶天。 
倒挽碧筒酾酒， 
醉卧绿云深处， 
云影自田田。 
梦中呼一叶， 
散发看书眠。
                        </pre>
            </li>
            
            <li>
                <h3>
                    水龙吟
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>倚天百尺高台， 
雕帘画栋撑云表。 
夜静无尘， 
秋魂万里， 
月明如扫。 
谁凭栏干， 
玉箫声起， 
乘鸾人到。 
信情缘有自， 
何须更说， 
娥空老。 
我将醉眼摩挲， 
是谁人丹青图巧。 
为惜秦姬， 
堪怜箫史， 
写成烦恼。 
万古风流， 
传芳至此， 
交人倾倒。 
问双星有会， 
一年一度， 
那知清晓。
                        </pre>
            </li>
            
            <li>
                <h3>
                    江城子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>冰肌绰约态天然。 
淡无言。 
带蹁跹。 
遮莫人间， 
凡卉避清妍。 
承露玉杯餐沆瀣， 
真合唤， 
水中仙。 
幽香冉冉暮江边。 
空捐。 
恨谁传。 
遥夜清霜， 
翠袖怯春寒。 
罗袜凌波归去晚， 
风袅袅， 
月娟娟。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    五律
                </p>
                <p><strong>标签:</strong>
                    元代, 赵孟頫</p>
                <pre>满捧金卮低唱词。 
尊前再拜索新诗。 
老夫惭愧鬓成丝。 
罗袖染将修竹翠， 
粉香吹上小梅枝。 
相逢不似少年时。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    元代, 赵孟頫</p>
                <pre>今古几齐州。 
华屋山丘。 
杖藜徐步立芳洲。 
无主桃花开又落， 
空使人愁。 
波上往来舟。 
万事悠悠。 
春风曾见昔人游。 
只有石桥桥下水， 
依旧东流。
                        </pre>
            </li>
            
            <li>
                <h3>
                    渔父词
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>侬住东吴震泽州。 
烟波日日钓鱼舟。 
山似翠， 
酒如油。 
醉眼看山百自
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>昏晓相催， 
百年窗暗窗明里。 
人生能几。 
赢得貂裘敝。 
富贵浮云， 
休恋青绫被。 
归欤未。 
放怀烟水。 
不受风尘眯。
                        </pre>
            </li>
            
            <li>
                <h3>
                    绝句
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    元代, 赵孟頫</p>
                <pre>溪头月色白如沙， 
近水楼台一万家。 
谁向夜深吹玉笛， 
伤心莫听后庭花。
                        </pre>
            </li>
            
            <li>
                <h3>
                    苏武慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>云淡风轻， 
傍花随柳， 
将谓少年行乐。 
高阁林间， 
小车城里， 
千古太平西洛。 
瞻彼泱泱， 
言思君子， 
流水俨然如昨。 
但清游、天际轻阴， 
未便暮愁离索。 
长记得、童冠相随， 
浴斫归去， 
吟咏鸢飞鱼跃。 
逝者如斯， 
吾衰甚矣， 
调理自存斟酌。 
清庙朱弦， 
旧堂金石， 
隐几似闻更作。 
农人告我事两畴， 
窈窕挂书牛角。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>池塘处处生春草。 
芳思纷缭绕。 
醉中时作短歌行。 
无奈夕阳、偏旁小窗明。 
故园荒径迷行迹。 
只有山仍碧。 
及今作乐送春归。 
莫待春归、去后
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 赵孟頫</p>
                <pre>侬是江南游冶子。 
鸟帽青鞋， 
行乐东风里。 
落尽杨花春满地。 
萋萋芳草愁千里。 
扶上兰舟人欲醉。 
日暮青山， 
相映双蛾翠。 
万顷湖光歌扇底。
                        </pre>
            </li>
            
            <li>
                <h3>
                    长寿仙
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 赵孟頫</p>
                <pre>瑞日当天。 
对绛阙蓬莱， 
非雾非烟。 
翠光覆禁苑。 
正淑景芳妍。 
采仗和风细转。 
御香飘满黄金殿。 
喜万国会朝， 
千官拜舞， 
亿兆同欢。 
福祉如山如川。 
应玉渚流虹， 
璇枢飞电。 
八音奏舜韶， 
庆玉烛调元。 
岁岁龙与凤辇。 
九重春醉蟠桃宴。 
天下太平， 
祝吾皇， 
寿与天地齐年。
                        </pre>
            </li>
            
            <li>
                <h3>
                    闻捣衣
                </h3>
                <p><strong>形式:</strong>
                    未知
                </p>
                <p><strong>标签:</strong>
                    元代, 赵孟頫</p>
                <pre>露下碧梧秋满天， 
砧声不断思绵绵。 
北来风俗犹存古， 
南渡衣冠不后前。 
苜蓿总肥宛騕□， 
琵琶曾泣汉婵娟。 
人间俯仰成今古， 
何地他时始惘然。
                        </pre>
            </li>
            
    </ul>
</body>

</html>