<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        张碧
    </title>
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link rel="stylesheet" href="../node_modules/bootstrap/dist/css/bootstrap.min.css">
    <link rel="stylesheet" href="../node_modules/bootstrap-icons/font/bootstrap-icons.css">
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link" href="../html/index.html">首页</a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                张碧
                            </h1>
                            <p class="card-text"><strong>朝代:</strong>
                                唐代
                            </p>
                            <p class="card-text"><strong>生平:</strong>
                                张碧，字太碧，贞元时人。孟郊读其集，诗云：&amp;quot;天宝太白没，六义已消歇。先
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            农父
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">运锄耕劚侵星起， 
陇亩丰盈满家喜。 
到头禾黍属他人， 
不知何处抛妻子。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            古意
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">銮舆不碾香尘灭， 
更残三十六宫月。 
手持纨扇独含情， 
秋风吹落横波血。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            山居雨霁即事
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">结茅苍岭下， 
自与喧卑隔。 
况值雷雨晴， 
郊原转岑寂。 
出门看反照， 
绕屋残溜滴。 
古路绝人行， 
荒陂响蝼蝈。 
篱崩瓜豆蔓， 
圃坏牛羊迹。 
断续古祠鸦， 
高低远村笛。 
喜闻东皋润， 
欲往未通屐。 
杖策试危桥， 
攀萝瞰苔壁。 
邻翁夜相访， 
缓酌聊跂石。 
新月出污尊， 
浮云在巾舄。 
常隳腐儒操， 
谬习经邦画。 
有待时未知， 
非关慕沮溺。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            幽思
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">金炉烟霭微， 
银釭残影灭。 
出户独裴回， 
落花满明月。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            庐山瀑布
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">谁将织女机头练， 
贴出青山碧云面。 
造化工夫不等闲， 
剪破澄江凝一片。 
怪来洞口流呜咽， 
怕见三冬昼飞雪。 
石镜无光相对愁， 
漫漫顶上沉秋月。 
争得阳乌照山北， 
放出青天豁胸臆。 
黛花新染插天风， 
蓦吐中心烂银色。 
五月六月暑云飞， 
阁门远看澄心机。 
参差碎碧落岩畔， 
梅花乱摆当风散。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            惜花三首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">千枝万枝占春开， 
彤霞著地红成堆。 
一窖闲愁驱不去， 
殷勤对尔酌金杯。 
老鸦拍翼盘空疾， 
准拟浮生如瞬息。 
阿母蟠桃香未齐， 
汉皇骨葬秋山碧。 
朝开暮落煎人老， 
无人为报东君道。 
留取秾红伴醉吟， 
莫教少女来吹扫。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            林书记蔷薇
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">东风折尽诸花卉， 
是个亭台冷如水。 
黄鹂舌滑跳柳阴， 
教看蔷薇吐金蕊。 
双成涌出琉璃宫， 
天香阔罩红熏笼。 
西施晓下吴王殿， 
乱抛娇脸新匀浓。 
瑶姬学绣流苏幔， 
绿夹殷红垂锦段。 
炎洲吹落满汀云， 
阮瑀庭前装一半。 
醉且书怀还复吟， 
蜀笺影里霞光侵。 
秦娥晚凭栏干立， 
柔枝坠落青罗襟。 
殷勤无波绿池水， 
为君作镜开妆蕊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            游春引三首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">句芒爱弄春风权， 
开萌发翠无党偏。 
句芒小女精神巧， 
机罗杼绮满平川。 
五陵年少轻薄客， 
蛮锦花多春袖窄。 
酌桂鸣金玩物华， 
星蹄绣毂填香陌。 
千条碧绿轻拖水， 
金毛泣怕春江死。 
万汇俱含造化恩， 
见我春工无私理。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            秋日登岳阳楼晴望
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">三秋倚练飞金盏， 
洞庭波定平如刬。 
天高云卷绿罗低， 
一点君山碍人眼。 
漫漫万顷铺琉璃， 
烟波阔远无鸟飞。 
西南东北竞无际， 
直疑侵断青天涯。 
屈原回日牵愁吟， 
龙宫感激致应沈。 
贾生憔悴说不得， 
茫茫烟霭堆湖心。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            答友人新栽松
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">石门新长青龙髯， 
虬身宛转云光黏。 
闻君爱我幽崖前， 
十株五株寒霜天。 
越溪老僧头削雪， 
曾云手植当庭月。 
三十年来遮火云， 
凉风五月生空门。 
愿君栽于清涧泉， 
贞姿莫迓夭桃妍。 
□□易开还易落， 
贞姿郁郁长依然。 
山童懒上孤峰巅， 
当窗划破屏风烟。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            美人梳头
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">玉堂花院小枝红， 
绿窗一片春光晓。 
玉容惊觉浓睡醒， 
圆蟾挂出妆台表。 
金盘解下丛鬟碎， 
三尺巫云绾朝翠。 
皓指高低寸黛愁， 
水精梳滑参差坠。 
须臾拢掠蝉鬓生， 
玉钗冷透冬冰明。 
芙蓉拆向新开脸， 
秋泉慢转眸波横。 
鹦鹉偷来话心曲， 
屏风半倚遥山绿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贫女
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">岂是昧容华， 
岂不知机织。 
自是生寒门， 
良媒不相识。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            野田行
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">风昏昼色飞斜雨， 
冤骨千堆髑髅语。 
八纮牢落人物悲， 
是个田园荒废主。 
悲嗟自古争天下， 
几度乾坤复如此。 
秦皇矻矻筑长城， 
汉祖区区白蛇死。 
野田之骨兮又成尘， 
楼阁风烟兮还复新。 
愿得华山之下长归马， 
野田无复堆冤者。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            题祖山人池上怪石
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">寒姿数片奇突兀， 
曾作秋江秋水骨。 
先生应是厌风云， 
著向江边塞龙窟。 
我来池上倾酒尊， 
半酣书破青烟痕。 
参差翠缕摆不落， 
笔头惊怪黏秋云。 
我闻吴中项容水墨有高价， 
邀得将来倚松下。 
铺却双缯直道难， 
掉首空归不成画。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鸿沟
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 张碧</p>
                  <pre class="card-text">毒龙衔日天地昏， 
八纮叆叇生愁云。 
秦园走鹿无藏处， 
纷纷争处蜂成群。 
四溟波立鲸相吞， 
荡摇五岳崩山根。 
鱼虾舞浪狂鳅鲲， 
龙蛇胆战登鸿门。 
星旗羽镞强者尊， 
黑风白雨东西屯。 
山河欲拆人烟分， 
壮士鼓勇君王存。 
项庄愤气吐不得， 
亚父斗声天上闻。 
玉光堕地惊昆仑， 
留侯气魄吞太华。 
舌头一寸生阳春， 
神农女娲愁不言。 
蛇枯老媪啼泪痕， 
星曹定秤秤王孙。 
项籍骨轻迷精魂， 
沛公仰面争乾坤。 
须臾垓下贼星起， 
歌声缭绕凄人耳。 
吴娃捧酒横秋波， 
霜天月照空城垒。 
力拔山兮忽到此， 
骓嘶懒渡乌江水。 
新丰瑞色生楼台， 
西楚寒蒿哭愁鬼。 
三尺霜鸣金匣里， 
神光一掉八千里。 
汉皇骤马意气生， 
西南扫地迎天子。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>
<script src="../node_modules/@popperjs/core/dist/umd/popper.min.js"></script>
<script src="https://cdn.jsdelivr.net/npm/bootstrap@5.3.0-alpha1/dist/js/bootstrap.min.js"></script>


</body>

</html>