<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        卢僎
    </title>
    <meta name="description" content="卢僎的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                卢僎
                            </h1>
                            <p class="card-text"><strong>朝代:</strong>
                                唐代
                            </p>
                            <p class="card-text"><strong>生平:</strong>
                                卢僎，吏部尚书从愿之从父也。自闻喜尉入为学士，终吏部员外郎。诗十四首。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            上幸皇太子新院应制
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">佳气晓葱葱， 
乾行入震宫。 
前星迎北极， 
少海被南风。 
视膳铜楼下， 
吹笙玉座中。 
训深家以正， 
义举俗为公。 
父子成钊合， 
君臣禹启同。 
仰天歌圣道， 
犹愧乏雕虫。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            临川送别
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">秋郊日半隐， 
野树烟初映。 
风水正萧条， 
那甚动离咏。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            初出京邑有怀旧林
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">赋生期独得， 
素业守微班。 
外忝文学知， 
鸿渐鹓鹭间。 
内倾水木趣， 
筑室依近山。 
晨趋天日晏， 
夕卧江海闲。 
松风生坐隅， 
仙禽舞亭湾。 
曙云林下客， 
霁月池上颜。 
虽曰坐郊园， 
静默非人寰。 
时步苍龙阙， 
宁异白云关。 
语济岂时顾， 
默善忘世攀。 
世网余何触， 
天涯谪南蛮。 
回首思洛阳， 
喟然悲贞艰。 
旧林日夜远， 
孤云何时还。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            十月梅花书赠
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">君不见巴乡气候与华别， 
年年十月梅花发。 
上苑今应雪作花， 
宁知此地花为雪。 
自从迁播落黔巴， 
三见江上开新花。 
故园风花虚洛汭， 
穷峡凝云度岁华。 
花情纵似河阳好， 
客心倍伤边候早。 
春候飒惊楼上梅， 
霜威未落江潭草。 
江水侵天去不还， 
楼花覆帘空坐攀。 
一向花前看白发， 
几回梦里忆红颜。 
红颜白发云泥改， 
何异桑田移碧海。 
却想华年故国时， 
唯馀一片空心在。 
空心吊影向谁陈， 
云台仙阁旧游人。 
傥知巴树连冬发， 
应怜南国气长春。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南望楼
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">去国三巴远， 
登楼万里春。 
伤心江上客， 
不是故乡人。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            奉和李令扈从温泉宫赐游骊山韦侍郎别业
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">风后轩皇佐， 
云峰谢客居。 
承恩来翠岭， 
缔赏出丹除。 
飞盖松溪寂， 
清笳玉洞虚。 
窥岩详雾豹， 
过水略泉鱼。 
乡入无何有， 
时还上古初。 
伊皋羞过狭， 
魏丙服粗疏。 
白雪缘情降， 
青霞落卷舒。 
多惭郎署在， 
辄继国风馀。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            季冬送户部郎中使黔府选补
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">握镜均荒服， 
分衡得大同。 
征贤一台上， 
补吏五谿中。 
雨露将天泽， 
文章播国风。 
汉庭暌直谅， 
楚峡望清通。 
马逐霜鸿渐， 
帆沿晓月空。 
还期凤池拜， 
照耀列星宫。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            岁晚还京台望城阙成口号先赠交亲
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">紫陌开行树， 
朱城出晚霞。 
犹怜惯去国， 
疑是梦还家。 
风弱知催柳， 
林青觉待花。 
交亲望归骑， 
几处拥年华。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            稍秋晓坐阁，遇舟东下扬州，即事寄……
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">虎啸山城晚， 
猿鸣江树秋。 
红林架落照， 
青峡送归流。 
归流赴淮海， 
征帆下扬州。 
族父江阳令， 
盛业继前修。 
文掩崔亭伯， 
德齐陈太丘。 
时哉惜未与， 
千载且为俦。 
忆昔山阳会， 
长怀东上游。 
称觞阮林下， 
赋雪谢庭幽。 
道浓礼自略， 
气舒文转遒。 
高情薄云汉， 
酣态坐芳洲。 
接席复连轸， 
出入陪华輈。 
独善与兼济， 
语默奉良筹。 
岁月欢无已， 
风雨暗飕飕。 
掌宪时持节， 
为邦邈海头。 
子人惠虽树， 
苍生望且留。 
微躬趋直道， 
神甸忝清猷。 
仙台适西步， 
蛮徼忽南浮。 
宇内皆安乐， 
天涯独远投。 
忠信徒坚仗， 
神明岂默酬。 
观生海漫漫， 
稽命天悠悠。 
云昏巴子峡， 
月远吴王楼。 
怀昔明不寐， 
悲令岁属周。 
喟无排云翮， 
暂得抒离忧。 
空洒沾红泪， 
万里逐行舟。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            让帝挽歌词二首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">泰伯玄风远， 
延州德让行。 
阖棺追大节， 
树羽册鸿名。 
地户迎天仗， 
皇阶失帝兄。 
还闻汉明主， 
遗剑泣东平。 
朝天驰马绝， 
册帝□宫祖。 
恍惚陵庙新， 
萧条池馆古。 
万化一朝空， 
哀乐此路同。 
西园有明月， 
修竹韵悲风。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送苏八给事出牧徐州用芳韵
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">金鼎属元方， 
琐闱连季常。 
畏盈聊出守， 
分命乃维良。 
晓骑辞朝远， 
春帆向楚常。 
贤哉谦自牧， 
天下咏馀芳。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            途中口号
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">抱玉三朝楚， 
怀书十上秦。 
年年洛阳陌， 
花鸟弄归人。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            题殿前桂叶
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 卢僎</p>
                  <pre class="card-text">桂树生南海， 
芳香隔楚山。 
今朝天上见， 
疑是月中攀。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>