<!DOCTYPE html>
<html lang="zh-CN">

<head>
    <meta charset="UTF-8">
    <title>
        吴激
    </title>
</head>

<body>
    <h1>
        吴激
    </h1>
    <p><strong>朝代:</strong>
        元代
    </p>
    <p><strong>生平:</strong>
        吴激（？-1142），字彦高，号东山，建州（今福建建瓯）人。宋宰相吴栻之子，书画家米芾之婿，著有《东山集》、《东山乐府》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    人月圆
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 吴激</p>
                <pre>南朝千古伤心事， 
犹唱后庭花。 
旧时王榭， 
堂前燕子， 
飞向谁家？ 
恍然一梦， 
仙肌胜雪， 
宫髻堆鸦。 
江州司马， 
青衫泪湿， 
同是天涯。
                        </pre>
            </li>
            
            <li>
                <h3>
                    春从天上来
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 吴激</p>
                <pre>小序：会宁府遇老姬， 
善鼓瑟。 
自言梨园旧籍， 
因感而赋此。 
海角飘零， 
叹汉苑秦宫， 
坠露飞萤。 
梦里天上， 
金屋银屏。 
歌吹竞举青冥。 
问当时遗谱， 
有绝艺、鼓瑟湘灵。 
促哀弹， 
似林莺呖呖， 
山溜泠泠。 
梨园太平乐府， 
醉几度春风， 
鬓变星星。 
舞破中原， 
尘飞沧海， 
飞雪万里龙庭。 
写胡笳幽怨， 
人憔悴、不似丹青。 
酒微醒。 
对一窗凉月， 
灯火青荧。
                        </pre>
            </li>
            
            <li>
                <h3>
                    木兰花慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 吴激</p>
                <pre>敞千门万户， 
瞰沧海、烂银盘。 
对沆瀣楼高， 
储胥雁过， 
坠露生寒。 
阑干。 
眺河汉外， 
送浮云、尽出众星乾。 
丹桂霓裳缥缈， 
似闻杂佩珊珊。 
长安底处高城， 
人不见， 
路漫漫。 
叹旧日心情， 
如今容鬓， 
瘦沈愁潘。 
幽欢。 
纵容易得， 
数佳期、动是隔年看。 
归去江湖一叶， 
浩然对影垂竿。
                        </pre>
            </li>
            
            <li>
                <h3>
                    满庭芳四首
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 吴激</p>
                <pre>柳引青烟， 
花倾红雨， 
老来怕见清明。 
欲行还住， 
天气弄阴晴。 
是处吹箫巷陌， 
衫襟渍、春酒如饧。 
溪桥畔， 
涓涓流水， 
鸡犬静柴荆。 
高城。 
天共远， 
山遮望断， 
草唤愁生。 
等五湖烟景， 
今有谁争。 
凄断湘灵鼓瑟， 
写不尽、楚客多情。 
空惆怅， 
春闺梦短， 
斜月晓闻莺。 
千里伤春， 
江南三月， 
故人何处汀州。 
满簪华发， 
花鸟莫深愁。 
烽火年年未了， 
清宵梦， 
定绕林丘。 
君知否， 
人间得丧， 
一笑付文楸。 
幽州。 
山偃蹇， 
孤云何事， 
飞去还留。 
问来今往古， 
谁不悠悠。 
怪底眉间好色， 
灯花报、消息刀头。 
看看是， 
珠帘暮卷， 
天际识归舟。 
射虎将军， 
钓鳌公子， 
骑鲸天上仙人。 
少年豪气， 
买断杏园春。 
海内文章第一， 
属车从、九九清尘。 
相逢地， 
岁云暮矣， 
何事又参辰。 
沾巾。 
云雪暗， 
三韩底是， 
方丈之滨。 
要远人都识， 
物外精神。 
养就经纶器业， 
结来看、开阖平津。 
应怜我， 
家山万里， 
老作北朝臣。 
谁挽银河， 
青冥都洗， 
故教独步苍蟾。 
露华仙掌， 
清泪向人沾。 
画栋秋风袅袅， 
飘桂子、时入疏帘。 
冰壶里， 
云衣雾鬓， 
掬手弄春纤。 
厌厌。 
成胜赏， 
银盘泼汞， 
宝鉴披奁。 
待不放楸梧， 
影转西檐。 
坐上淋漓醉墨， 
人人看、老子掀髯。 
明年会， 
清光未减， 
白发也休添。 
以上吴激作品《满庭芳》共4首
                        </pre>
            </li>
            
            <li>
                <h3>
                    瑞鹤仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 吴激</p>
                <pre>晓溪烟曳缕。 
乍润入芳草， 
东风吹雨。 
桃花破冰渚。 
看葡萄东涨， 
孤舟掀舞。 
沿吴溯楚。 
记孤烟、相对夜语。 
到而今醉里， 
听打小窗， 
梦随双橹。 
羁旅馀生飘荡， 
地角天涯， 
故人何许。 
离肠最苦。 
思君意， 
渺南浦。 
会收身却向， 
小山丛桂， 
重寻林下旧侣。 
把千岩万壑云霞， 
暮年占取。
                        </pre>
            </li>
            
            <li>
                <h3>
                    诉衷情
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 吴激</p>
                <pre>夜寒茅店不成眠。 
残月照吟鞭。 
黄花细雨时候， 
催上渡头船。 
鸥似雪， 
水如天。 
忆当年。 
到家应是， 
童稚牵衣， 
笑我华颠。
                        </pre>
            </li>
            
            <li>
                <h3>
                    风流子
                </h3>
                <p><strong>形式:</strong>
                    词
                </p>
                <p><strong>标签:</strong>
                    元代, 吴激</p>
                <pre>书剑忆游梁。 
当时事、底事不堪伤。 
念兰楫嫩漪， 
向吴南浦， 
杏花微雨， 
窥宋东墙。 
凤城外， 
燕随青步障， 
丝惹紫游缰。 
曲水古今， 
禁烟前后， 
暮云楼阁， 
春早池塘。 
回首断人肠。 
年芳但如雾， 
镜发成霜。 
独有蚁尊陶写， 
蝶梦悠扬。 
听出塞琵琶， 
风沙淅沥， 
寄书鸿雁， 
烟月微茫。 
不似海门潮信， 
能到浔阳。 
生南北如歧路一首， 
乃无名氏词， 
类编草堂诗馀二误以为吴词。 
春草碧几番风雨西城陌一首， 
乃完颜词， 
杨朝英阳春白雪一误以为吴词。
                        </pre>
            </li>
            
    </ul>
</body>

</html>