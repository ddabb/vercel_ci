<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        朱唏颜
    </title>
    <meta name="description" content="朱唏颜的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
                          <a class="nav-link d-flex align-items-center" href="../html/index.html">
                <img src="../logo.svg" alt="Logo" style="max-width: 24px;max-height: 24px; margin-right:1px;">
                自助工具站
              </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                朱唏颜
                            </h1>
                            <p class="card-text"><strong>朝代:</strong>
                                元代
                            </p>
                            <p class="card-text"><strong>生平:</strong>
                                
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一萼红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">玉堂深。 
正重帘护暝， 
窗色试新晴。 
苔暖鳞生， 
泥融脉起， 
春意初破琼英。 
夜深后、寒消绛蚁， 
误碎月、和露落空庭。 
暖吹调香， 
冷芳侵梦， 
一饷消凝。 
长恨年华婉晚， 
被柔情数曲， 
抵死牵萦。 
何事东君， 
解将芳思， 
巧缀一斛春冰。 
那得似、空山静夜， 
傍疏篱、清浅小溪横。 
莫问调羹心事， 
且论笛里平生。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            东风第一枝
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">晓渡呼云， 
秋山访雁， 
吟情先趁乡梦。 
暖风轻约行尘， 
草色一川翠涌。 
元戎小队， 
隘紫陌、簪缨光动。 
看碧油沙际， 
陈兵， 
玉勒柳边飞＊。 
陪密幄、折冲需用。 
赞上幕、典型增重。 
发硎初试牛刀， 
储才正须药笼。 
清时异数， 
有天外、好风吹送。 
想驿亭、筹笔风流， 
应忆翦灯曾共。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            书锦堂
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">朱户黏鸡， 
钿钗簇燕， 
恰颁三日王春。 
记得当年佳梦， 
始绂祥麟。 
杜陵天近衣冠盛， 
谢庭春暖薰兰馨。 
人争羡， 
青鬓未饶， 
恩袍草色光凝。 
佳音须侧耳听。 
报取日下蜚声。 
蚕纸涂鸦， 
天上宝墨犹新。 
蛰雷先奋三冬暖， 
便风终快九霄鹏。 
君须念， 
早晚小儒， 
终期一报平津。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            八声甘州
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">向青泥坊底午桥边。 
新买屋三间。 
有嘉蔬半席， 
修篁数个， 
分占宽闲。 
着取层梯直上， 
阑＊出高寒。 
不见终南径， 
惟有西山。 
门外红尘似海， 
待抽□手板， 
同拟君看。 
对熏沪茗碗， 
扪虱纵雄谈。 
笑当年、多情王粲， 
赋终非吾土， 
泪空弹。 
任俗子卧之楼下， 
那许跻攀。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            千秋岁
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">嫩冰池沼。 
泽国寒初峭。 
梅乍坼， 
春才早。 
朱门歌管矗， 
绣阁沉烟袅。 
欢宴处， 
神仙一夜离蓬岛。 
九十过头了。 
百岁看看到。 
须听取千年调。 
人夸嫫母妍， 
我觉彭＊少。 
强健在， 
看儿历遍中书考。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南柯子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">远脉通蛟穴， 
清泠泻翠苔。 
＊炉相对竹房开。 
容我笼头， 
纱帽白云堆。 
碧＊中＊雪， 
金沙二月雷。 
瓶罂千里走黄埃。 
嗟尔苍生， 
亿万堕颠崖。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            哨遍
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">一室退藏， 
隐几坐观， 
默会人间世。 
惟集虚， 
抱一自斋心， 
黜聪明、形骸之外。 
回益矣。 
冥然如丧吾志。 
乌知礼乐非仁义。 
彼造物何如， 
息黥补劓， 
徒劳巧任私智。 
但忘年、忘义乐天倪。 
好恶情、都忘物皆齐。 
＊与鱼游， 
鹿与麋交， 
将无同异。 
噫。 
请试言之。 
彼知忘此此忘而， 
海上多＊缴， 
翁鸥乃、两忘机。 
想蝶梦庄周， 
周迷蝶梦， 
蘧蘧自适无非己。 
便是是非非， 
非非是是， 
由来非马非指。 
我而今、鱼兔都忘已。 
又岂知、筌蹄为得计。 
问臧谷、亡羊何累。 
塞翁得马奚喜。 
得失成何济。 
顿忘世味。 
箪瓢陋巷， 
乐以忘其忧耳。 
便教有酒也忘归。 
在忘形、相汝相尔。 
银海清泉一调， 
菩萨蛮乡关散尽一调， 
芙蓉红落一调， 
柳梢青、临江仙、蓦山溪、苏武慢各一调， 
并见宋朱希真樵歌。 
章怡田以为此七调皆馆臣误
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喜迁莺
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">香尘盈箧。 
是旧日赐来， 
宫罗叠雪。 
服艾衣清， 
浴兰汤暖， 
输与个人娟洁。 
性巧戏拈， 
针蹙得、虎儿狞劣。 
鬓半＊， 
贴朱符翠篆， 
同心双结。 
愁绝追楚俗。 
独吊湘累， 
日映沉菰叶。 
彩＊浮空， 
鸣鼍聒昼， 
十里翠红相接。 
漫有倚空阑槛， 
谁把朱帘高揭。 
归去也， 
听叩舷儿女， 
尚传歌阕。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            声声慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">＊＊微露， 
熏骨浓芳， 
清暑绝点珠玑。 
不梦风寒， 
繁艳自有冰肌。 
尽任蛮烟瘴雨， 
向炎州、偷换朱衣。 
情缘短， 
绝无芳梦， 
飞度江＊。 
犹托传来纤手， 
蔼香名三日， 
赏遍吴姬。 
纵使馨儿妖丽， 
谁与心期。 
伤情坠楼恩重， 
忍尘沙、玉＊珠遗。 
余韵在， 
返清魂、环佩夜归。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            大圣乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">霜护庭鸳， 
春生炉兽， 
早梅初破。 
喜至景、渐觉迎长， 
刺绣五纹赢得， 
儿女情多。 
老侵寻愁添岁月， 
尽门外、今朝无客过。 
慵身在， 
且应时纳祜， 
浅酌高歌。 
人生有几胜选， 
苦不分、千金换翠蛾。 
便次公酌我， 
公荣如子， 
奈此欢何。 
霜竹喷云， 
风瓢激树， 
得似＊＊清意呵。 
休眉锁。 
朱颜去了， 
还更来么。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            天香
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">碧玉横陈， 
黄金细屑， 
天然画堂风景。 
古月浮香， 
冷风度曲， 
不许一尘侵近。 
沉沉永夜， 
漾水色、窗轩秋净。 
如识岩前气韵。 
端知岁寒心性。 
繁华漫夸红紫， 
□颜色、直宜相并。 
纵有交承梅菊， 
也应推逊。 
自是蟾宫仙种。 
尽消得婵娟伴清影。 
为乞＊娥， 
云阶鹫岭。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宴清都
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">试倚江亭棹。 
来执手、问君归计何早。 
宾僚攀挽， 
元戎举辟， 
正堪谈笑。 
青衫两见书考。 
且暂屈、致身未老。 
料鲲鹏、须奋天池， 
骅骝宁恋绉草。 
堪夸健笔挥斤， 
长材破的， 
积案如扫。 
霜台器重， 
兰省优容， 
十连仪表。 
平生不在温饱。 
但行志、功名尽了。 
便归来、说似梅花， 
清尊细倒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            庆宫春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">彩笔传歌， 
青衫提剑， 
幕中谁似风流。 
使檄联芳， 
宾筵接武， 
后尘每继清游。 
晓云春梦， 
试回首、星霜再周。 
仙曹书满， 
荐剡交推， 
一鹗横秋。 
扁舟乍可夷犹。 
一镜平湖， 
数点轻鸥。 
醉客疏狂， 
骚翁豪放， 
二公同是朋俦。 
仕而犹隐， 
料出处、胸中已筹。 
故山虽好， 
未许归来， 
一赋休休。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            念奴娇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">怒涛驾雪， 
＊千骑、争赴危坡奔注。 
高阁凌空图画出， 
邈邈荆扬佳趣。 
梦泽云宽， 
邗沟霜净， 
影落晴檐柱。 
南来王气， 
消沉榛莽深处。 
堪笑亡国危机， 
沉江铁锁， 
欲把东吴拒。 
司马家儿那解事， 
神算真成天遇。 
商意悲凉， 
宫词凄苦。 
忍听临风句。 
无情江水， 
不将遗恨流去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            扫花游
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">津亭柳色， 
正舞翠毵毵， 
乱侵歌袖。 
骊驹送酒。 
竟东门祖席， 
宾僚勋旧。 
白发青衫， 
愁绝风流去后。 
黯回首。 
但梦绕藩垣， 
帘影清书。 
遗爱曾未久。 
闻里役均输， 
力排豪右。 
喧传万口。 
道调元赞化， 
是经纶手。 
鼎铉虚贤， 
分内功名信有。 
事非偶。 
看金瓯姓名还又。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            月中行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">广寒折得桂枝回。 
嫫母惜多才。 
九重春色锦江来。 
齐劝九霞杯。 
玉堂有客移宫羽， 
歌词丽、总是诗材。 
我＊弱水隔蓬莱。 
几许碧桃开。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            木兰花慢
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">拂溪藤香润， 
缄翠墨， 
寄深情。 
忆月满箫台， 
春回炎海， 
驿骑宵征。 
相思顿成春梦， 
恰方州、接武叙前盟。 
愧我弓刀分＊， 
多君案牍劳形。 
佳声。 
宾佐喜逢迎。 
曹局赖经营。 
更尊俎谈谐， 
风襟清旷， 
逸思纵横。 
正好相依晚岁， 
忽欢传、梅菊已交承。 
粗喜分携不远， 
春来把酒江城。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            桂枝香
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">何年月地。 
有白凤飞来， 
与秋游戏。 
碎屑黄金馥馥， 
暗熏沉水。 
如来粟界开全未， 
直着得、许多清气。 
饱谙风露， 
自应韵色， 
独高人世。 
更不羡、犀帷富贵。 
羡鹫峰前度， 
秀分云外。 
弹压西风， 
谁数锦英华丽。 
幽芳素抱岩栖志， 
笑当时、满门桃李。 
等闲乞取， 
长生妙诀， 
广寒宫里。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">一春剩雨悭晴， 
闷来闲检床头历。 
农占候应， 
今朝甲子， 
初开霁色。 
草径泥融， 
柳桥风劲， 
尚妨吟策。 
有幽轩水净， 
官＊春透， 
尽可一， 
觞闲集。 
重碧满浮云液。 
奈长歌、此情无极。 
觥筹交错， 
＊篪迭奏， 
席珍连璧。 
列屋修蛾， 
主家阴洞， 
漫然倾国。 
任醉魂直到， 
芙城待问， 
似他丁石。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            汉宫春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">梅与月兮， 
问雪香秋影， 
几度黄昏。 
相逢惊诧， 
＊尽京洛缁尘。 
空山耿耿， 
镇无言、色笑相亲。 
应顿悟、风前笛里， 
三生石上精魂。 
一自心盟重订， 
便神交契合， 
随寓吾真。 
萧然水边林下， 
□□□□。 
□□□□， 
炯清辉、冠玉风神。 
应酷似， 
家传清白， 
□□正献前身。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            洞仙歌
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">人生八十， 
是世间中寿。 
七十由来古稀有。 
况君侯， 
已树开国殊勋， 
曾异数， 
周鲁瞻前拜后。 
玉麟分上端， 
千里传欢， 
鸾诰金花烂晴昼。 
象服照青春， 
□□□□秋香荐， 
北堂卮酒。 
问阿母西池底事时来， 
试为数蟠桃， 
几番开否。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            渡江云
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">渺寒云万里， 
孤＊载雪， 
逐雁渡三湘。 
倦游频选胜， 
抚剑延平， 
贳酒过滕王。 
清泉自酹， 
秋草合、贾传祠荒。 
算都是、伤心吊古， 
和月贮吟囊。 
难忘。 
云边梅屋， 
雨底荪房。 
料裁云缝雾， 
应自有、知心老妪， 
相与平章。 
澧兰沅芷曾亲撷， 
返醒魂、犹带骚香。 
看未足， 
渔歌又起沧浪。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满庭芳三首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">＊＊炉寒， 
梅花帐矮， 
篝镫愁坐更残。 
欲眠还起， 
身已怯吴蚕。 
夜静珊珊入竹， 
依稀听、石上清＊。 
遥知道， 
东皇赋瑞， 
和气满长安。 
明廷多俊彦， 
清班振鹭， 
健笔翔鸾。 
笑儿女才卑， 
空占今坛。 
奇绝邹枚赋咏， 
玉蜍冷、宫袖呵寒。 
君知否， 
玉堂清禁， 
终不似人间。 
寒压衾绸， 
光摇书幌， 
夜深香梦初残。 
细听窗户， 
簌簌乡春蚕。 
风劲时时堕砌， 
分明认、山溜潺＊。 
呼童起， 
疏梅耐冷， 
修竹报平安。 
晓来拥被看， 
闲庭舞鹤， 
古瓦迷鸾。 
待戏挽银河， 
飞步天坛。 
恐琼楼玉宇， 
最高处、无限清寒。 
凭君问、九关虎豹， 
香案五云间。 
翦水飞花， 
裁冰作絮， 
龙宫不管严寒。 
斜侵风帽， 
吟鬓忽衰残。 
谁念梁园倦客， 
黄金尽、作赋才悭。 
飘流久， 
寒欺敝褐， 
犹事马蹄间。 
儿时曾纵猎， 
呼鹰野外， 
落雁云端。 
猛呼酒霜＊， 
湿遍红鸳。 
倚马酣歌秦妓， 
紫貂暖、不上裘船。 
今迟暮， 
翩翩孤剑， 
寂寞度桑乾。 
以上朱唏颜作品《满庭芳》共3首
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满江红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">凤鹤翩跹， 
记昨梦、天锡九龄。 
从头数， 
再周甲子， 
屈指天星。 
上界仙人足官府， 
人间岁月自峥嵘。 
庆明时， 
生甫又生申， 
维岳灵。 
珠盈掌， 
金满＊。 
浮瑞＊， 
啭春莺。 
是乃翁阴德， 
心事分明。 
笔下万言多活国， 
胸中三尺久持衡。 
慰来苏， 
为雨福苍生， 
腾颂声。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            糖多令
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">凉影下青鸾。 
晴空泻素盘。 
漾玉壶、千顷多宽。 
老桂散香风露净， 
霜免莹， 
骨毛寒。 
老子倚阑干。 
不辞终夜看。 
有谁人、共此清欢。 
为问＊娥今与古， 
能几见， 
正端端。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">挺挺双清临净练。 
羽佩飞来， 
颇觉游情倦。 
獭髓新痕开半面。 
前时一似湘皋见。 
流水回云春不艳。 
怕有生香， 
引得蜂儿健。 
净几明窗斜日转。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贺新郎
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">悬古槐成幄。 
燕泥香、繁红坠雨， 
半帘花落。 
一夜江皋黄犊雨， 
万顷绿云喷薄。 
听四野、田家欢乐。 
堂上琴声堂下水， 
画庭空、自下风檐雀。 
喧竞少， 
尽不恶。 
竹窗暑净巾斜着。 
傍筠轩、闲舒啸戏， 
舞翻霜鹤。 
＊几藤床挥玉尘， 
风骨棱棱如削。 
炯一段、清水秋壑。 
待得河阳桃李满， 
向雪堂、细订梅花约。 
须唤我， 
共酬酢。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            过秦楼
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">水碧纱厨， 
月圆纨扇， 
悄悄午窗曾共。 
祛愁楚艾， 
照眼安榴， 
节物把人传送。 
无奈长昼如年， 
莺趁吟情， 
蝶迷乡梦。 
怅归期多误， 
暮云凝望， 
乱愁如葑。 
谁念我、闷对骚经， 
慵寻遗谱， 
冷落赴湘琴弄。 
醒魂正渴， 
筒碧初乾， 
买健听人呼＊。 
不似归来故园， 
同泛香蒲， 
频倾春瓮。 
尽痴儿呆女， 
齐唱湖楼兴动。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鱼游春水
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">兰室余香蕴。 
射雀屏、深清昼永。 
红旌微动， 
帘展浪花移暝。 
重碧先拈翡翠杯， 
戏彩低＊鸳鸯锦。 
人在蕊宫， 
春生蓬境。 
尽说而翁少颖。 
记得遗环故时井。 
而今犹自风流， 
朱颜绿鬓。 
百年应惜铜仙在， 
九里争传清河润。 
山兮寿兮， 
以仁能静。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            齐天乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            元代, 朱唏颜</p>
                  <pre class="card-text">浦潮迎送朝还暮。 
匆匆燕来鸿去。 
北牖分茶， 
西窗翦烛， 
离合人生由数。 
狂朋怪侣。 
记筹酒句吟， 
几回凝伫。 
絮影苹香， 
梦中犹是少年路。 
词华今度尚在， 
奈相如渐老， 
无计重赋。 
露底冰弦， 
梅边玉尘。 
留得风襟如故。 
情高万古。 
想脱剑呼尊， 
气吞寰宇。 
不管春山， 
子规啼夜苦。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>