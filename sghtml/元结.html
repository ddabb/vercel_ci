<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        元结
    </title>
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link" href="../html/index.html">首页</a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                元结
                            </h1>
                            <p class="card-text"><strong>朝代:</strong>
                                唐代
                            </p>
                            <p class="card-text"><strong>生平:</strong>
                                元结(719-772)字次山，号漫郎、聱叟，河南人，天宝进士。安史之乱后，以右金吾兵曹参军摄监察御史，充山南西道节度参谋；平乱有功。后任道州刺史，官至容管经略使。有《元次山集》。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            与党侍御
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">众坐吾独欢， 
或问欢为谁。 
高人党茂宗， 
复来官宪司。 
昔吾顺元和， 
与世行自遗。 
茂宗正作吏， 
日有趋走疲。 
及吾污冠冕， 
茂宗方矫时。 
诮吾顺让者， 
乃是干进资。 
今将问茂宗， 
茂宗欲何辞。 
若云吾无心， 
此来复何为。 
若云吾有羞， 
于此还见嗤。 
谁言万类心， 
闲之不可窥。 
吾欲喻茂宗， 
茂宗宜听之。 
长辕有修辙， 
驭者令尔驰。 
山谷安可怨， 
筋力当自悲。 
嗟嗟党茂宗， 
可为识者规。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            与党评事
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">自顾无功劳， 
一岁官再迁。 
跼身班次中， 
常窃愧耻焉。 
加以久荒浪， 
惛愚性颇全。 
未知在冠冕， 
不合无拘牵。 
勤强所不及， 
于人或未然。 
岂忘惠君子， 
恕之识见偏。 
且欲因我心， 
顺为理化先。 
彼云万物情， 
有愿随所便。 
爱君得自遂， 
令我空渊禅。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            与瀼溪邻里
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">昔年苦逆乱， 
举族来南奔。 
日行几十里， 
爱君此山村。 
峰谷呀回映， 
谁家无泉源。 
修竹多夹路， 
扁舟皆到门。 
瀼溪中曲滨， 
其阳有闲园。 
邻里昔赠我， 
许之及子孙。 
我尝有匮乏， 
邻里能相分。 
我尝有不安， 
邻里能相存。 
斯人转贫弱， 
力役非无冤。 
终以瀼滨讼， 
无令天下论。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二风诗·乱风诗五篇·至乱
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">嘻乎王家， 
曾有凶王， 
中世失国， 
岂非骄荒。 
复复之难， 
令则可忘。 
嘻乎乱王， 
王心何思？ 
暴淫虐惑， 
无思不为； 
生人冤怨， 
言何极之。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二风诗·乱风诗五篇·至伤
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">夫可伤兮？ 
伤王乎， 
欲何为乎？ 
将蠹枯矣， 
无人救乎？ 
蠹枯及矣， 
不可救乎？ 
嗟伤王！ 
自为人君， 
变为人奴！ 
为人君者， 
忘戒乎。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二风诗·乱风诗五篇·至惑
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">贤圣为上兮， 
必俭约戒身， 
鉴察化人， 
所以保福也。 
如何不思， 
荒恣是为？ 
上下隔塞， 
人神怨奰； 
敖恶无厌， 
不畏颠坠。 
圣贤为上兮， 
必用贤正， 
黜奸佞之臣， 
所以长久也。 
如何反是， 
以为乱矣？ 
宠邪信惑， 
近佞好谀； 
废嫡立庶， 
忍为祸谟。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二风诗·乱风诗五篇·至荒
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">国有世谟， 
仁信勤欤。 
王实惛荒， 
终亡此乎。 
焉有力恣谄惑， 
而不亡其国？ 
呜呼亡王， 
忍为此心！ 
敢正亡王， 
永为世箴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二风诗·乱风诗五篇·至虐
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">夫为君上兮， 
慈顺明恕， 
可以化人。 
忍行昏恣， 
独乐其身； 
一徇所欲， 
万方悲哀。 
于斯而喜， 
当云何哉？ 
夫为君上兮， 
兢慎俭约， 
可以保身， 
忍行荒惑， 
虐暴于人； 
前世失国， 
如王者多。 
于斯不寤， 
当如之何。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二风诗·治风诗五篇·至仁
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">猗皇至圣兮， 
至惠至仁， 
德施蕴蕴。 
蕴蕴如何？ 
不全不缺， 
莫知所贶。 
猗皇至圣兮， 
至俭至明， 
化流瀛瀛。 
瀛瀛如何？ 
不虢不赩， 
莫知其极。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二风诗·治风诗五篇·至劳
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">至哉勤绩， 
不盈不延； 
谁能颂之， 
我请颂焉。 
於戏劳王， 
勤亦何极； 
济尔九土， 
山川沟洫。 
至哉俭德， 
不丰不敷； 
谁能颂之， 
我请颂夫。 
於戏劳王， 
俭亦何深； 
戒尔万代， 
奢侈荒淫。 
至哉茂功， 
不升不圮； 
谁能颂之， 
我请颂矣。 
於戏劳王， 
功亦何大； 
去尔兆庶， 
洪湮灾害。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二风诗·治风诗五篇·至慈
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">至化之深兮， 
猗猗娭娭。 
如煦如吹， 
如负如持， 
而不知其慈。 
故莫周莫止， 
静和而止。 
至化之极兮， 
瀛瀛溶溶。 
如涵如封， 
如随如从， 
而不知其功。 
故莫由莫己， 
顺时而理。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二风诗·治风诗五篇·至正
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">为君之道， 
何以为明？ 
功不滥赏， 
罪不滥刑； 
谠言则听， 
谄言不听； 
王至是然， 
可为明焉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            二风诗·治风诗五篇·至理
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">理何为兮， 
系修文德。 
加之清一， 
莫不顺则。 
意彼刑法， 
设以化人； 
致使无之， 
而化益纯。 
所谓代刑， 
以道去杀。 
呜呼呜呼！ 
人不斯察。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            刘侍御月夜宴会
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">我从苍梧来， 
将耕旧山田。 
踟蹰为故人， 
且复停归船。 
日夕得相从， 
转觉和乐全。 
愚爱凉风来， 
明月正满天。 
河汉望不见， 
几星犹粲然。 
中夜兴欲酣， 
改坐临清川。 
未醉恐天旦， 
更歌促繁弦。 
欢娱不可逢， 
请君莫言旋。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            别何员外
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">谁能守清躅， 
谁能嗣世儒。 
吾见何君饶， 
为人有是夫。 
黜官二十年， 
未曾暂崎岖。 
终不病贫贱， 
寥寥无所拘。 
忽然逢知己， 
数月领官符。 
犹是尚书郎， 
收赋来江湖。 
人皆悉苍生， 
随意极所须。 
比盗无兵甲， 
似偷又不如。 
公能独宽大， 
使之力自输。 
吾欲探时谣， 
为公伏奏书。 
但恐抵忌讳， 
未知肯听无。 
不然且相送， 
醉欢于坐隅。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喻常吾直
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">山泽多饥人， 
闾里多坏屋。 
战争且未息， 
征敛何时足。 
不能救人患， 
不合食天粟。 
何况假一官， 
而苟求其禄。 
近年更长吏， 
数月未为速。 
来者罢而官， 
岂得不为辱。 
劝为辞府主， 
从我游退谷。 
谷中有寒泉， 
为尔洗尘服。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喻旧部曲
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">漫游樊水阴， 
忽见旧部曲。 
尚言军中好， 
犹望有所属。 
故令争者心， 
至死终不足。 
与之一杯酒， 
喻使烧戎服。 
兵兴向十年， 
所见堪叹哭。 
相逢是遗人， 
当合识荣辱。 
劝汝学全生， 
随我畬退谷。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喻瀼溪乡旧游
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">往年在瀼滨， 
瀼人皆忘情。 
今来游瀼乡， 
瀼人见我惊。 
我心与瀼人， 
岂有辱与荣。 
瀼人异其心， 
应为我冠缨。 
昔贤恶如此， 
所以辞公卿。 
贫穷老乡里， 
自休还力耕。 
况曾经逆乱， 
日厌闻战争。 
尤爱一溪水， 
而能存让名。 
终当来其滨， 
饮啄全此生。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            夜宴石鱼湖作
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">风霜虽惨然， 
出游熙天正。 
登临日暮归， 
置酒湖上亭。 
高烛照泉深， 
光华溢轩楹。 
如见海底日， 
曈曈始欲生。 
夜寒闭窗户， 
石溜何清泠。 
若在深洞中， 
半崖闻水声。 
醉人疑舫影， 
呼指递相惊。 
何故有双鱼， 
随吾酒舫行。 
醉昏能诞语， 
劝醉能忘情。 
坐无拘忌人， 
勿限醉与醒。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宴湖上亭作
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">广亭盖小湖， 
湖亭实清旷。 
轩窗幽水石， 
怪异尤难状。 
石尊能寒酒， 
寒水宜初涨。 
岸曲坐客稀， 
杯浮上摇漾。 
远水入帘幕， 
淅沥吹酒舫。 
欲去未回时， 
飘飘正堪望。 
酣兴思共醉， 
促酒更相向。 
舫去若惊凫， 
溶瀛满湖浪。 
朝来暮忘返， 
暮归独惆怅。 
谁肯爱林泉， 
从吾老湖上。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宿丹崖翁宅
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">扁舟欲到泷口湍， 
春水湍泷上水难。 
投竿来泊丹崖下， 
得与崖翁尽一欢。 
丹崖之亭当石颠， 
破竹半山引寒泉。 
泉流掩映在木杪。 
有若白鸟飞林间。 
往往随风作雾雨， 
湿人巾履满庭前。 
丹崖翁， 
爱丹崖， 
弃官几年崖下家。 
儿孙棹船抱酒瓮， 
醉里长歌挥钓车。 
吾将求退与翁游， 
学翁歌醉在鱼舟。 
官吏随人往未得， 
却望丹崖惭复羞。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宿无为观
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">九疑山深几千里， 
峰谷崎岖人不到。 
山中旧有仙姥家， 
十里飞泉绕丹灶。 
如今道士三四人， 
茹芝炼玉学轻身。 
霓裳羽盖傍临壑， 
飘飖似欲来云鹤。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宿洄溪翁宅
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">长松万株绕茅舍， 
怪石寒泉近岩下。 
老翁八十犹能行， 
将领儿孙行拾稼。 
吾羡老翁居处幽， 
吾爱老翁无所求。 
时俗是非何足道， 
得似老翁吾即休。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            寄源休
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">天下未偃兵， 
儒生预戎事。 
功劳安可问， 
且有忝官累。 
昔常以荒浪， 
不敢学为吏。 
况当在兵家， 
言之岂容易。 
忽然向三岭， 
境外为偏帅。 
时多尚矫诈， 
进退多欺贰。 
纵有一直方， 
则上似奸智。 
谁为明信者， 
能辨此劳畏。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            引东泉作
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">东泉人未知， 
在我左山东。 
引之傍山来， 
垂流落庭中。 
宿雾含朝光， 
掩映如残虹。 
有时散成雨， 
飘洒随清风。 
众源发渊窦， 
殊怪皆不同。 
此流又高悬， 
氵旛氵旛在长空。 
山林何处无， 
兹地不可逢。 
吾欲解缨佩， 
便为泉上翁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            引极三首·怀潜君
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">海浩淼兮汩洪溶， 
流蕴蕴兮涛汹汹。 
下何有兮人不闻， 
深溢漭兮居潜君。 
彼潜君兮圣且神， 
思一见兮藐无因。 
思不从兮空踟蹰， 
心回迷兮意萦纡。 
思假鳞兮鲲龙， 
激沆浪兮奔从。 
拜潜君兮索玄宝， 
佩元符兮轨皇道。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            引极三首·思元极
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">天旷莽兮杳泱茫， 
气浩浩兮色苍苍。 
上何有兮人不测， 
积清寥兮成元极。 
彼元极兮灵且异， 
思一见兮藐难致。 
思不从兮空自伤， 
心慅忄咠兮意惶懹。 
思假翼兮鸾凤， 
乘长风兮上羾。 
揖元气兮本深实， 
餐至和兮永终日。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            引极三首·望仙府
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">山凿落兮眇嶔岑， 
云溶溶兮木棽棽。 
中何有兮人不睹， 
远欹差兮閟仙府。 
彼仙府兮深且幽， 
望一至兮藐无由。 
望不从兮知如何， 
心混混兮意浑和。 
思假足兮虎豹， 
超阻绝兮凌踔。 
诣仙府兮从羽人， 
饵五灵兮保清真。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            忝官引
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">天下昔无事， 
僻居养愚钝。 
山野性所安， 
熙然自全顺。 
忽逢暴兵起， 
闾巷见军阵。 
将家瀛海滨， 
自弃同刍粪。 
往在乾元初， 
圣人启休运。 
公车诣魏阙， 
天子垂清问。 
敢诵王者箴， 
亦献当时论。 
朝廷爱方直， 
明主嘉忠信。 
屡授不次官， 
曾与专征印。 
兵家未曾学， 
荣利非所徇。 
偶得凶丑降， 
功劳愧方寸。 
尔来将四岁， 
惭耻言可尽。 
请取冤者辞， 
为吾忝官引。 
冤辞何者苦， 
万邑馀灰烬。 
冤辞何者悲， 
生人尽锋刃。 
冤辞何者甚， 
力役遇劳困。 
冤辞何者深， 
孤弱亦哀恨。 
无谋救冤者， 
禄位安可近。 
而可爱轩裳， 
其心又干进。 
此言非所戒， 
此言敢贻训。 
实欲辞无能， 
归耕守吾分。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            招孟武昌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">风霜枯万物， 
退谷如春时。 
穷冬涸江海， 
杯湖澄清漪。 
湖尽到谷口， 
单船近阶墀。 
湖中更何好， 
坐见大江水。 
欹石为水涯， 
半山在湖里。 
谷口更何好， 
绝壑流寒泉。 
松桂荫茅舍， 
白云生坐边。 
武昌不干进， 
武昌人不厌。 
退谷正可游， 
杯湖任来泛。 
湖上有水鸟， 
见人不飞鸣。 
谷口有山兽， 
往往随人行。 
莫将车马来， 
令我鸟兽惊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            招陶别驾家阳华作
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">海内厌兵革， 
骚骚十二年。 
阳华洞中人， 
似不知乱焉。 
谁能家此地， 
终老可自全。 
草堂背岩洞， 
几峰轩户前。 
清渠匝庭堂， 
出门仍灌田。 
半崖盘石径， 
高亭临极巅。 
引望见何处， 
迤逶陇北川。 
杉松几万株， 
苍苍满前山。 
岩高暧华阳， 
飞溜何潺潺。 
洞深迷远近， 
但觉多洄渊。 
昼游兴未尽， 
日暮不欲眠。 
探烛饮洞中， 
醉昏漱寒泉。 
始知天下心， 
耽爱各有偏。 
陶家世高逸， 
公忍不独然。 
无或毕婚嫁， 
竟为俗务牵。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            无为洞口作
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">无为洞口春水满， 
无为洞傍春云白。 
爱此踟蹰不能去， 
令人悔作衣冠客。 
洞傍山僧皆学禅， 
无求无欲亦忘年。 
欲问其心不能问， 
我到山中得无闷。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            朝阳岩下歌
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">朝阳岩下湘水深， 
朝阳洞口寒泉清。 
零陵城郭夹湘岸， 
岩洞幽奇带郡城。 
荒芜自古人不见， 
零陵徒有先贤传。 
水石为娱安可羡， 
长歌一曲留相劝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            杂曲歌辞·湋乃曲
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">偏存名迹在人间， 
顺俗与时未安闲。 
来谒大官兼问政， 
扁舟却入九疑山。 
湘江二月春水平， 
满月和风宜夜行。 
唱桡欲过平阳戍， 
守吏相呼问姓名。 
千里枫林烟雨深， 
无朝无暮有猿吟。 
停桡静听曲中意， 
好是云山韶濩音。 
零陵郡北湘水东， 
浯溪形胜满湘中。 
溪口石颠堪自逸， 
谁能相伴作渔翁。 
下泷船似入深渊， 
上泷船似欲升天。 
泷南始到九疑郡， 
应绝高人乘兴船。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            樊上漫作
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">漫家郎亭下， 
复在樊水边。 
去郭五六里， 
扁舟到门前。 
山竹绕茅舍， 
庭中有寒泉。 
西边双石峰， 
引望堪忘年。 
四邻皆渔父， 
近渚多闲田。 
且欲学耕钓， 
于斯求老焉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            橘井
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">灵橘无根井有泉， 
世间如梦又千年。 
乡园不见重归鹤， 
姓字今为第几仙。 
风泠露坛人悄悄， 
地闲荒径草绵绵。 
如何蹑得苏君迹， 
白日霓旌拥上天。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            欸乃曲五首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">偶存名迹在人间， 
顺俗与时未安闲。 
来谒大官兼问政， 
扁舟却入九疑山。 
湘江二月春水平， 
满月和风宜夜行。 
唱桡欲过平阳戍， 
守吏相呼问姓名。 
千里枫林烟雨深， 
无朝无暮有猿吟。 
停桡静听曲中意， 
好是云山韶濩音。 
零陵郡北湘水东， 
浯溪形胜满湘中。 
溪口石颠堪自逸， 
谁能相伴作渔翁。 
下泷船似入深渊， 
上泷船似欲升天。 
泷南始到九疑郡， 
应绝高人乘兴船。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            游潓泉示泉上学者
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">顾吾漫浪久， 
不欲有所拘。 
每到潓泉上， 
情性可安舒。 
草堂在山曲， 
澄澜涵阶除。 
松竹阴幽径， 
清源涌坐隅。 
筑塘列圃畦， 
引流灌时蔬。 
复在郊郭外， 
正堪静者居。 
惬心则自适， 
喜尚人或殊。 
此中若可安， 
不服铜虎符。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            游石溪示学者
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">小溪在城下， 
形胜堪赏爱。 
尤宜春水满， 
水石更殊怪。 
长山势回合， 
井邑相萦带。 
石林绕舜祠， 
西南正相对。 
阶庭无争讼， 
郊境罢守卫。 
时时溪上来， 
劝引辞学辈。 
今谁不务武， 
儒雅道将废。 
岂忘二三子， 
旦夕相勉励。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            演兴四首·初祀
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">山之乳兮葺太祠， 
木孙为桷兮木母榱。 
云缨为□兮愚木栭。 
洞渊禅兮揭巍巍。 
涂木兰兮莳糅蔫， 
被弱草兮禘礿联。 
仡浑洪兮馥阗阗， 
管化石兮洞刳天。 
翘修钐兮掉芜殳， 
灵巫讠累兮舞颙干。 
荐天鱼孝兮酒阳泉， 
献水芸兮饭霜秈， 
与太灵兮千万年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            演兴四首·招太灵
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">招太灵兮山之巅， 
山屹山兮水沦涟。 
祠之襰兮眇何年， 
木修修兮草鲜鲜。 
嗟魑魅兮淫厉， 
自古昔兮崇祭。 
禧太灵兮端清， 
予愿致夫精诚。 
久愵兮忄充忄充,招捃扌痐兮呼风。 
风之声兮起飗飗， 
吹玄云兮散而浮。 
望太灵兮俨而安， 
澹油溶兮都清闲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            演兴四首·讼木魅
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">登高峰兮俯幽谷， 
心悴悴兮念群木。 
见樗栲兮相阴覆， 
怜梫榕兮不丰茂； 
见榛梗之森梢， 
闵枞橎兮合蠹。 
槢桡桡兮未坚， 
椲桹桹兮可屈。 
櫁本本樽兮不香， 
拔丰茸兮已实。 
岂元化之不均兮， 
非雨露之偏殊。 
谅理性之不等于顺时兮， 
不如瘱吾心以冥想， 
终念此兮不怡。 
儓予莫识天地之意兮， 
愿截恶木之根， 
倾枭獍之古巢， 
取□童以为薪。 
割大木使飞焰， 
徯枯腐之烧焚。 
实非吾心之不仁惠也， 
岂耻夫善恶之相纷。 
且欲畚三河之膏壤， 
裨济水之清涟。 
将封灌乎善木， 
令橚橚以梴梴。 
尚畏乎众善之未茂兮， 
为众恶之所挑凌。 
思聚义以为曹， 
令敷扶以相胜。 
取方所以柯如兮， 
吾将出于南荒。 
求寿藤与蟠木， 
吾将出于东方。 
祈有德而来归， 
辅神柽与坚香。 
且忧颙之翩翩， 
又愁狖之奔驰。 
及阴阳兮不和， 
恶此土之失时。 
今神柽兮不茂， 
使坚香兮不滋。 
重嗟惋兮何补， 
每齐心以精意。 
切援祝于神明， 
冀感通于天地。 
犹恐众妖兮木魅， 
魍魉兮山精， 
上误惑于灵心， 
经绐于言兮不听。 
敢引佩以指水， 
誓吾心兮自明。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            演兴四首·闵岭中
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">□群山以延想， 
吾独闵乎岭中。 
彼岭中兮何有， 
有天含之玉峰。 
殊閟绝之极颠， 
上闻产乎翠茸。 
欲采之以将寿， 
眇不知夫所从。 
大渊蕴蕴兮绝嶘岌岌， 
非梯梁以通险， 
当无路兮可入。 
彼猛毒兮曹聚， 
必凭托乎阻修。 
常儗儗兮伺人， 
又如何兮不愁。 
彼妖精兮变怪， 
必假见于风雨。 
常闪闪而伺人， 
又如何兮不苦。 
欲仗仁兮托信， 
将径往兮不难。 
久懹懹以忄夌惋， 
却迟回而永叹。 
若不可乎遂已， 
吾终保夫直方。 
则必蒙皮篻以为矢， 
弦毋筱以为弧。 
化毒铜以为戟， 
刺棘竹以为殳。 
得猛烈之材， 
获与之而并驱。 
且舂刺乎恶毒， 
又引射夫妖怪。 
尽群类兮使无， 
令善仁兮不害。 
然后采梫榕以驾深， 
收枞橞兮梯险。 
跻予身之飘飘， 
承予步之足炎足炎。 
入岭中而登玉峰， 
极閟绝而求翠茸。 
将吾寿兮随所从， 
思未得兮马如龙。 
独翳蔽于山颠， 
久低回而愠瘀。 
空仰讼于上玄， 
彼至精兮必应。 
宁古有而今无， 
将与身而皆亡。 
岂言之而已乎。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            漫歌八曲·大回中
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">樊水欲东流， 
大江又北来。 
樊山当其南， 
此中为大回。 
回中鱼好游， 
回中多钓舟。 
漫欲作渔人， 
终焉无所求。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            漫歌八曲·将牛何处去二首
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">将牛何处去， 
耕彼故城东。 
相伴有田父， 
相欢惟牧童。 
将牛何处去， 
耕彼西阳城。 
叔闲修农具， 
直者伴我耕。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            漫歌八曲·将船何处去二首
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">将船何处去， 
钓彼大回中。 
叔静能鼓桡， 
正者随弱翁。 
将船何处去， 
送客小回南。 
有时逢恶客， 
还家亦少酣。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            漫歌八曲·小回中
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">丛石横大江， 
人言是钓台。 
水石相冲激， 
此中为小回。 
回中浪不恶， 
复在武昌郭。 
来客去客船， 
皆向此中泊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            漫歌八曲·故城东
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">漫惜故城东， 
良田野草生。 
说句县大夫， 
大夫劝我耕。 
耕者我为先， 
耕者相次焉。 
谁爱故城东， 
今为近郭田。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            漫歌八曲·西阳城
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">江北有大洲， 
洲上堪力耕。 
此中宜五谷， 
不及西阳城。 
城畔多野桑， 
城中多古荒。 
衣食可力求， 
此外何所望。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            漫酬贾沔州
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">往年壮心在， 
尝欲济时难。 
奉诏举州兵， 
令得诛暴叛。 
上将屡颠覆， 
偏师尝救乱。 
未曾弛戈甲， 
终日领簿案。 
出入四五年， 
忧劳忘昏旦。 
无谋静凶丑， 
自觉愚且懦。 
岂欲皂枥中， 
争食麧与藖。 
去年辞职事， 
所惧贻忧患。 
天子许安亲， 
官又得闲散。 
自家樊水上， 
性情尤荒慢。 
云山与水木， 
似不憎吾漫。 
以兹忘时世， 
日益无畏惮。 
漫醉人不嗔， 
漫眠人不唤。 
漫游无远近， 
漫乐无早晏。 
漫中漫亦忘， 
名利谁能算。 
闻君劝我意， 
为君一长叹。 
人谁年八十， 
我已过其半。 
家中孤弱子， 
长子未及冠。 
且为儿童主， 
种药老谿涧。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            漫问相里黄州
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">东邻有渔父， 
西邻有山僧。 
各问其性情， 
变之俱不能。 
公为二千石， 
我为山海客。 
志业岂不同， 
今已殊名迹。 
相里不相类， 
相友且相异。 
何况天下人， 
而欲同其意。 
人意苟不同， 
分寸不相容。 
漫问轩裳客， 
何如耕钓翁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            潓阳亭作
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">问吾常宴息， 
泉上何处好。 
独有潓阳亭， 
令人可终老。 
前轩临潓泉， 
凭几漱清流。 
外物自相扰， 
渊渊还复休。 
有时出东户， 
更欲檐下坐。 
非我意不行， 
石渠能留我。 
峰石若鳞次， 
欹垂复旋回。 
为我引潓泉， 
泠泠檐下来。 
天寒宜泉温， 
泉寒宜天暑。 
谁到潓阳亭， 
其心肯思去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            登九疑第二峰
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">九疑第二峰， 
其上有仙坛。 
杉松映飞泉， 
苍苍在云端。 
何人居此处， 
云是鲁女冠。 
不知几百岁， 
燕坐饵金丹。 
相传羽化时， 
云鹤满峰恋。 
妇中有高人， 
相望空长叹。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            登殊亭作
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">时节方大暑， 
试来登殊亭。 
凭轩未及息， 
忽若秋气生。 
主人既多闲， 
有酒共我倾。 
坐中不相异， 
岂恨醉与醒。 
漫歌无人听， 
浪语无人惊。 
时复一回望， 
心目出四溟。 
谁能守缨佩， 
日与灾患并。 
请君诵此意， 
令彼惑者听。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            登白云亭
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">出门见南山， 
喜逐松径行。 
穷高欲极远， 
始到白云亭。 
长山绕井邑， 
登望宜新晴。 
州渚曲湘水， 
萦回随郡城。 
九疑千万峰， 
嵺嵺天外青。 
烟云无远近， 
皆傍林岭生。 
俯视松竹间， 
石水何幽清。 
涵映满轩户， 
娟娟如镜明。 
何人病惛浓， 
积醉且未醒。 
与我一登临， 
为君安性情。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            石宫四咏
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">石宫春云白， 
白云宜苍苔。 
拂云践石径， 
俗士谁能来。 
石宫夏水寒， 
寒水宜高林。 
远风吹萝蔓， 
野客熙清阴。 
石宫秋气清， 
清气宜山谷。 
落叶逐霜风， 
幽人爱松竹。 
石宫冬日暖， 
暖日宜温泉。 
晨光静水雾， 
逸者犹安眠。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            石鱼湖上作
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">吾爱石鱼湖， 
石鱼在湖里。 
鱼背有酒樽， 
绕鱼是湖水。 
儿童作小舫， 
载酒胜一杯。 
座中令酒舫， 
空去复满来。 
湖岸多欹石， 
石下流寒泉。 
醉中一盥漱， 
快意无比焉。 
金玉吾不须， 
轩冕吾不爱。 
且欲坐湖畔， 
石鱼长相对。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            石鱼湖上醉歌
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">石鱼湖， 
似洞庭， 
夏水欲满君山青。 
山为樽， 
水为沼， 
酒徒历历坐洲岛。 
长风连日作大浪， 
不能废人运酒舫。 
我持长瓢坐巴丘， 
酌饮四坐以散愁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            窊尊诗
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">巉巉小山石， 
数峰对窊亭。 
窊石堪为樽， 
状类不可名。 
巡回数尺间， 
如见小蓬瀛。 
尊中酒初涨， 
始有岛屿生。 
岂无日观峰， 
直下临沧溟。 
爱之不觉醉， 
醉卧还自醒。 
醒醉在尊畔， 
始为吾性情。 
若以形胜论， 
坐隅临郡城。 
平湖近阶砌， 
近山复青青。 
异木几十株， 
林条冒檐楹。 
盘根满石上， 
皆作龙蛇形。 
酒堂贮酿器， 
户牖皆罂瓶。 
此尊可常满， 
谁是陶渊明。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            系乐府十二首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">谁能听欸乃， 
欸乃感人情。 
不恨湘波深， 
不怨湘水清。 
所嗟岂敢道， 
空羡江月明。 
昔闻扣断舟， 
引钓歌此声。 
始歌悲风起， 
歌竟愁云生。 
遗曲今何在， 
逸为渔父行。 
古昔有遗叹， 
所叹何所为。 
有国遗贤臣， 
万事为冤悲。 
所遗非遗望， 
所遗非可遗。 
所遗非遗用， 
所遗在遗之。 
嗟嗟山海客， 
全独竟何辞。 
心非膏濡类， 
安得无不遗。 
南风发天和， 
和气天下流。 
能使万物荣， 
不能变羁愁。 
为愁亦何尔， 
自请说此由。 
谄竞实多路， 
苟邪皆共求。 
尝闻古君子， 
指以为深羞。 
正方终莫可， 
江海有沧洲。 
援车登陇坂， 
穷高遂停驾。 
延望戎狄乡， 
巡回复悲咤。 
滋移有情教， 
草木犹可化。 
圣贤礼让风， 
何不遍西夏。 
父子忍猜害， 
君臣敢欺诈。 
所适今若斯， 
悠悠欲安舍。 
农臣何所怨， 
乃欲干人主。 
不识天地心， 
徒然怨风雨。 
将论草木患， 
欲说昆虫苦。 
巡回宫阙傍， 
其意无由吐。 
一朝哭都市， 
泪尽归田亩。 
谣颂若采之， 
此言当可取。 
谁知苦贫夫， 
家有愁怨妻。 
请君听其词， 
能不为酸凄。 
所怜抱中儿， 
不如山下麑。 
空念庭前地， 
化为人吏蹊。 
出门望山泽， 
回头心复迷。 
何时见府主， 
长跪向之啼。 
踌蹰古塞关， 
悲歌为谁长。 
日行见孤老， 
羸弱相提将。 
闻其呼怨声， 
闻声问其方。 
方言无患苦， 
岂弃父母乡。 
非不见其心， 
仁惠诚所望。 
念之何可说， 
独立为凄伤。 
借问多寿翁， 
何方自修育。 
惟云顺所然， 
忘情学草木。 
始知世上术， 
劳苦化金玉。 
不见充所求， 
空闻肆耽欲。 
清和存王母， 
潜濩无乱黩。 
谁正好长生， 
此言堪佩服。 
东南三千里， 
沅湘为太湖。 
湖上山谷深， 
有人多似愚。 
婴孩寄树颠， 
就水捕鷠鲈。 
所欢同鸟兽， 
身意复何拘。 
吾行遍九州， 
此风皆已无。 
吁嗟圣贤教， 
不觉久踌蹰。 
尝闻古天子， 
朝会张新乐。 
金石无全声， 
宫商乱清浊。 
东惊且悲叹， 
节变何烦数。 
始知中国人， 
耽此亡纯朴。 
尔为外方客， 
何为独能觉。 
其音若或在， 
蹈海吾将学。 
下客无黄金， 
岂思主人怜。 
客言胜黄金， 
主人然不然。 
珠玉成彩翠， 
绮罗如婵娟。 
终恐见斯好， 
有时去君前。 
岂知保忠信， 
长使令德全。 
风声与时茂， 
歌颂万千年。 
客来自江汉， 
云得双大龟。 
且言龟甚灵， 
问我君何疑。 
自昔保方正， 
顾尝无妄私。 
顺和固鄙分， 
全守真常规。 
行之恐不及， 
此外将何为。 
惠恩如可谢， 
占问敢终辞。 
以上元结作品《系乐府十二首》共12首        
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            舂陵行
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">军国多所需， 
切责在有司。 
有司临郡县， 
刑法竞欲施。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            补乐歌十首·丰年
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">猗太帝兮， 
其智如神； 
分草实兮， 
济我生人。 
猗太帝兮， 
其功如天； 
均四时兮， 
成我丰年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            补乐歌十首·云门
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">玄云溶溶兮， 
垂雨濛濛； 
类我圣泽兮， 
涵濡不穷。 
玄云漠漠兮， 
含映逾光； 
类我圣德兮， 
溥被无方。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            补乐歌十首·五茎
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">植植万物兮， 
滔滔根茎； 
五德涵柔兮， 
沨沨而生。 
其生如何兮秞秞， 
天下皆自我君兮化成。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            补乐歌十首·六英
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">我有金石兮， 
击考崇崇。 
与汝歌舞兮， 
上帝之风。 
由六合兮， 
英华沨沨。 
我有丝竹兮， 
韵和泠泠。 
与汝歌舞兮， 
上帝之声。 
由六合兮， 
根底嬴嬴。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            补乐歌十首·咸池
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">元化油油兮， 
孰知其然。 
至德汩汩兮， 
顺之以先。 
元化浘浘兮， 
孰知其然。 
至道泱泱兮， 
由之以全。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            补乐歌十首·大夏
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">茫茫下土兮， 
乃生九州。 
山有长岑兮， 
川有深流。 
茫茫下土兮， 
乃均四方。 
国有安乂兮， 
野有封疆。 
茫茫下土兮， 
乃歌万年。 
上有茂功兮， 
下戴仁天。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            补乐歌十首·大濩
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">万姓苦兮， 
怨且哭， 
不有圣人兮， 
谁护育。 
圣人生兮， 
天下和。 
万姓熙熙兮， 
舞且歌。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            补乐歌十首·大韶
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">森森群象兮， 
日见生成。 
欲闻朕初兮， 
玄封冥冥。 
洋洋至化兮， 
日见深柔。 
欲闻大濩兮， 
大渊油油。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            补乐歌十首·网罟
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">吾人苦兮， 
水深深。 
网罟设兮， 
水不深。 
吾人苦兮， 
山幽幽。 
网罟设兮， 
山不幽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            说洄溪招退者
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">长松亭亭满四山， 
山间乳窦流清泉。 
洄溪正在此山里， 
乳水松膏常灌田。 
松膏乳水田肥良， 
稻苗如蒲米粒长。 
糜色如珈玉液酒， 
酒熟犹闻松节香。 
溪边老翁年几许， 
长男头白孙嫁女。 
问言只食松田米， 
无药无方向人语。 
浯溪石下多泉源， 
盛暑大寒冬大温。 
屠苏宜在水中石， 
洄溪一曲自当门。 
吾今欲作洄溪翁， 
谁能住我舍西东。 
勿惮山深与地僻， 
罗浮尚有葛仙翁。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            贼退示官吏
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">昔岁逢太平， 
山林二十年。 
泉源在庭户， 
洞壑当门前。 
井税有常期， 
日晏犹得眠。 
忽然遭世变， 
数岁亲戎旃。 
今来典斯郡， 
山夷又纷然。 
城小贼不屠， 
人贫伤可怜。 
是以陷邻境， 
此州独见全。 
使臣将王命， 
岂不如贼焉。 
今彼征敛者， 
迫之如火煎。 
谁能绝人命， 
以作时世贤。 
思欲委符节， 
引竿自刺船。 
将家就鱼麦， 
归老江湖边。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送孟校书往南海
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">吾闻近南海， 
乃是魑魅乡。 
忽见孟夫子， 
欢然游此方。 
忽喜海风来， 
海帆又欲张。 
漂漂随所去， 
不念归路长。 
君有失母儿， 
爱之似阿阳。 
始解随人行， 
不欲离君傍。 
相劝早旋归， 
此言慎勿忘。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            酬孟武昌苦雪
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">积雪闲山路， 
有人到庭前。 
云是孟武昌， 
令献苦雪篇。 
长吟未及终， 
不觉为凄然。 
古之贤达者， 
与世竟何异。 
不能救时患， 
讽谕以全意。 
知公惜春物， 
岂非爱时和。 
知公苦阴雪， 
伤彼灾患多。 
奸凶正驱驰， 
不合问君子。 
林莺与野兽， 
无乃怨于此。 
兵兴向九岁， 
稼穑谁能忧。 
何时不发卒， 
何日不杀牛。 
耕者日已少， 
耕牛日已希。 
皇天复何忍， 
更又恐毙之。 
自经危乱来， 
触物堪伤叹。 
见君问我意， 
只益胸中乱。 
山禽饥不飞， 
山木冻皆折。 
悬泉化为冰， 
寒水近不热。 
出门望天地， 
天地皆昏昏。 
时见双峰下， 
雪中生白云。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            酬裴云客
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">自厌久荒浪， 
于时无所任。 
耕钓以为事， 
来家樊水阴。 
甚醉或漫歌， 
甚闲亦漫吟。 
不知愚僻意， 
称得云客心。 
云客方持斧， 
与人正相临。 
符印随坐起， 
守位常森森。 
纵能有相招， 
岂暇来山林。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            闵荒诗
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">炀皇嗣君位， 
隋德滋昏幽。 
日作及身祸， 
以为长世谋。 
居常耻前王， 
不思天子游。 
意欲出明堂， 
便登浮海舟。 
令行山川改， 
功与玄造侔。 
河淮可支合， 
峰山扈生回沟。 
封陨下泽中， 
作山防逸流。 
船舲状龙鹢， 
若负宫阙浮。 
荒娱未央极， 
始到沧海头。 
忽见海门山， 
思作望海楼。 
不知新都城， 
已为征战丘。 
当时有遗歌， 
歌曲太冤愁。 
四海非天狱， 
何为非天囚。 
天囚正凶忍， 
为我万姓雠。 
人将引天钐， 
人将持天锼。 
所欲充其心， 
相与绝悲忧。 
自得隋人歌， 
每为隋君羞。 
欲歌当阳春， 
似觉天下秋。 
更歌曲未终， 
如有怨气浮。 
奈何昏王心， 
不觉此怨尤。 
遂令一夫唱， 
四海欣提矛。 
吾闻古贤君， 
其道常静柔。 
慈惠恐不足， 
端和忘所求。 
嗟嗟有隋氏， 
惛惛谁与俦。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            雪中怀孟武昌
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">冬来三度雪， 
农者欢岁稔。 
我麦根已濡， 
各得在仓廪。 
天寒未能起， 
孺子惊人寝。 
云有山客来， 
篮中见冬簟。 
烧柴为温酒， 
煮鳜为作沈。 
客亦爱杯尊， 
思君共杯饮。 
所嗟山路闲， 
时节寒又甚。 
不能苦相邀， 
兴尽还就枕。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            题孟中丞茅阁
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 元结</p>
                  <pre class="card-text">小山为郡城， 
随水能萦纡。 
亭亭最高处， 
今是西南隅。 
杉大老犹在， 
苍苍数十株。 
垂阴满城上， 
枝叶何扶疏。 
乃知四海中， 
遗事谁谓无。 
及观茅阁成， 
始觉形胜殊。 
凭轩望熊湘， 
云榭连苍梧。 
天下正炎热， 
此然冰雪俱。 
客有在中坐， 
颂歌复何如。 
公欲举遗材， 
如此佳木欤。 
公方庇苍生， 
又如斯阁乎。 
请达谣颂声， 
愿公且踟蹰。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>