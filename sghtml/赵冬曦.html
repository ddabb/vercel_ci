<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        赵冬曦
    </title>
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
                          <a class="nav-link d-flex align-items-center" href="../html/index.html">
                <img src="../logo.svg" alt="Logo" style="max-width: 24px;max-height: 24px; margin-right:1px;">
                智能台球屋
              </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                赵冬曦
                            </h1>
                            <p class="card-text"><strong>朝代:</strong>
                                唐代
                            </p>
                            <p class="card-text"><strong>生平:</strong>
                                赵冬曦，定州人。进士擢第，历左拾遗。开元初，迁监察御史，坐事流岳州。时与刺史张说数赋诗相倡和，后召还复官，累迁中书舍人。内供奉，终国子祭酒。冬曦兄冬日、弟和璧等六人，韦述弟亦六人，并词学登科。张说称之曰：&amp;quot;韦赵昆季，人之杞梓。&amp;quot;诗十九首。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            和尹懋秋夜游灉湖二首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">政理常多暇， 
方舟此溯洄。 
吹笙虚洞答， 
举楫便风催。 
山暗云犹辨， 
潭幽月稍来。 
清溪无数曲， 
未尽莫先回。 
烟霭夕微蒙， 
幽湾赏未穷。 
舣舟待初月， 
褰幌招远风。 
鹤声聒前浦， 
渔火明暗丛。 
东山云壑意， 
不谓尔来同。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            和张燕公耗磨日饮
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">上月今朝减， 
流传耗磨辰。 
还将不事事， 
同醉俗中人。 
春来半月度， 
俗忌一朝闲。 
不酌他乡酒， 
无堪对楚山。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            和燕公别灉湖
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">南湖美泉石， 
君子玩幽奇。 
湾澳陪临泛， 
岩峿共践窥。 
秋风赪桂竦， 
春景绿杨垂。 
郢路委分竹， 
湘滨拥去麾。 
枉帆怀胜赏， 
留景惜差池。 
水木且不弃， 
情由良可知。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            和燕公岳州山城
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">为吏恩犹旧， 
投沙惠此蒙。 
江边悠尔处， 
泗上宛然同。 
访道精言合， 
论经大义通。 
鸣琴有真气， 
况已沐清风。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            奉和圣制同二相已下群官乐游园宴
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">爽垲三秦地， 
芳华二月初。 
酺承奠璧罢， 
宴是合钱馀。 
柳翠垂堪结， 
桃红卷欲舒。 
从容会鹓鹭， 
延曼戏龙鱼。 
喜气流云物， 
欢声浃里闾。 
圣恩将报厚， 
请述记言书。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            奉和圣制答张说扈从南出雀鼠谷
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">轩辕应顺动， 
力牧正趋陪。 
道合殷为砺， 
时行楚有材。 
省方西礼设， 
振旅北京回。 
地理分中壤， 
天文照上台。 
寒依汾谷去， 
春入晋郊来。 
窃比康衢者， 
长歌仰大哉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            奉和圣制送张说上集贤学士赐宴赋得莲字
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">浅术方观海， 
深恩忽见天。 
学开丹殿籍， 
名与石渠贤。 
良辅膺休命， 
微生谬采甄。 
春馀仍哢鸟， 
夏近未舒莲。 
笺札来宸禁， 
衣冠集诏筵。 
史臣知醉德， 
欲记升中年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            奉和张燕公早霁南楼
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">方曙跻南楼， 
凭轩肆遐瞩。 
物华荡暄气， 
春景媚晴旭。 
川霁湘山孤， 
林芳楚郊缛。 
列岩重叠翠， 
远岸逶迤绿。 
风帆摩天垠， 
鱼艇散弯曲。 
鸿归鹤舞送， 
猿叫莺声续。 
群动皆熙熙， 
噫予独羁束。 
常钦才子意， 
忌鵩伤踡跼。 
雅尚骚人文， 
怀沙何迫促。 
未知二贤意， 
去矣从所欲。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            奉答燕公
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">谁道零陵守， 
东过此地游。 
友僚同省阁， 
昆弟接荆州。 
我逐江潭雁， 
君随海上鸥。 
屡伤神气阻， 
久别鬓毛秋。 
疑岭春应遍， 
阳台雨欲收。 
主人情未尽， 
高驾少淹留。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            奉酬燕公见归田赋垂赠之作
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">穷鸟婴笼缀， 
孤飞任播迁。 
鹪鹩王佐用， 
复此挫冲天。 
楚云何掩郁， 
湘水亦回邅。 
怀哉愧木雁， 
忽尔枉兰荃。 
愈疾同枚叔， 
销忧比仲宣。 
归途书可畏， 
弱操石犹坚。 
覆载虽云广， 
涔阳直块然。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            答张燕公翻著葛巾见呈之作
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">美酒值芳春， 
醒馀气益真。 
降欢时倒履， 
乘兴偶翻巾。 
徐榻思方建， 
左车理自均。 
傲然歌一曲， 
一醉濯缨人。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            邕湖作
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">三湖返入两山间， 
畜作灉湖弯复弯。 
暑雨奔流潭正满， 
微霜及潦水初还。 
水还波卷溪潭涸， 
绿草芊芊岸崭岝。 
适来飞棹共回旋， 
已复扬鞭恣行乐。 
道旁耆老步跹跹， 
楚言兹事不知年。 
试就湖边披草径， 
莫疑东海变桑田。 
君讶今时尽陵陆， 
我看明岁更沦涟。 
来今自昔无终始， 
人事回环常若是。 
应思阙下声华日， 
谁谓江潭旅游子。 
初贞正喜固当然， 
往蹇来誉宜可俟。 
盈虚用舍轮舆旋， 
勿学灵均远问天。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            酬燕公出湖见寄
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">纶綍有成命， 
旌麾不可攀。 
湘川朝目断， 
荆阙夕波还。 
果枉东瞻唱， 
兴言夕放闲。 
携琴仙洞中， 
置酒灉湖上。 
芳景恣行乐， 
谪居忽如忘。 
聚散本相因， 
离情自悲怅。 
鸾翮非常戢， 
鹏天会昭旷。 
永怀宛洛游， 
曾是弹冠望。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            陪张燕公登南楼
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">抑郁何以欢， 
阴氛亦登望。 
孤岛轻雾里， 
行舟白波上。 
目劳西北云， 
心醉东南嶂。 
昔日青溪子， 
胡然此无状。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            陪张燕公行郡竹篱
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">良臣乃国宝， 
麾守去承明。 
外户人无闭， 
浮江兽已行。 
随来晋盗逸， 
民化蜀风清。 
郛郭从彝典， 
州闾荷德声。 
小人投天涯， 
流落巴丘城。 
所赖中和作， 
优游凿与耕。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            陪燕公游灉湖上寺
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 赵冬曦</p>
                  <pre class="card-text">江外多山水， 
招要步马来。 
琴将天籁合， 
酒共鸟声催。 
岩坐攀红药， 
溪行爱绿苔。 
所怀非此地， 
游望亦裴回。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>