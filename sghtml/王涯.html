<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        王涯
    </title>
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link rel="stylesheet" href="../node_modules/bootstrap/dist/css/bootstrap.min.css">
    <link rel="stylesheet" href="../node_modules/bootstrap-icons/font/bootstrap-icons.css">
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link" href="../html/index.html">首页</a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                王涯
                            </h1>
                            <p class="card-text"><strong>朝代:</strong>
                                唐代
                            </p>
                            <p class="card-text"><strong>生平:</strong>
                                王涯，字广津，太原人。博学，工属文。贞元中，擢进士。又举宏辞，调蓝田尉，以左拾遗为翰林学士，进起居舍人。宪宗元和初，贬虢州司马，徙袁州刺史。以兵部员外郎召知制诰，再为翰林学士，累迁工部侍郎。涯文有雅思，永贞、元和间，训诰温丽，多所槁定。拜中书侍郎、同中书门下平章事，寻罢，再迁吏部侍郎。穆宗立，出为剑南、东川节度使。长庆三年，入为御史大夫，迁户部尚书、盐铁转运使。敬宗宝历时，复出领山南西道节度使。文宗嗣位，召拜太常卿，以吏部尚书总盐铁。岁中，进尚书右仆射、代郡公。久之，以本官同中书门下平章事，俄检校司空、兼门下侍郎。李训败，乃及祸。集十卷。今编诗一卷。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            九月九日勤政楼下观百僚献寿
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">御气黄花节， 
临轩紫陌头。 
早阳生彩仗， 
霁色入仙楼。 
献寿皆鹓鹭， 
瞻天尽冕旒。 
菊樽过九日， 
凤历肇千秋。 
乐奏薰风起， 
杯酣瑞影收。 
年年歌舞度， 
此地庆皇休。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            从军词三首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">戈甲从军久， 
风云识阵难。 
今朝拜韩信， 
计日斩成安。 
燕颔多奇相， 
狼头敢犯边。 
寄言班定远， 
正是立功年。 
旄头夜落捷书飞， 
来奏金门著赐衣。 
白马将军频破敌， 
黄龙戍卒几时归。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            塞上曲二首
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">天骄远塞行， 
出鞘宝刀鸣。 
定是酬恩日， 
今朝觉命轻。 
塞虏常为敌， 
边风已报秋。 
平生多志气， 
箭底觅封侯。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            塞下曲二首
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">辛勤几出黄花戍， 
迢递初随细柳营。 
塞晚每愁残月苦， 
边愁更逐断蓬惊。 
年少辞家从冠军， 
金妆宝剑去邀勋。 
不知马骨伤寒水， 
唯见龙城起暮云。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            宫词三十首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">白人宜著紫衣裳， 
冠子梳头双眼长。 
新睡起来思旧梦， 
见人忘却道胜常。 
春来新插翠云钗， 
尚著云头踏殿鞋。 
欲得君王回一顾， 
争扶玉辇下金阶。 
五更初起觉风寒， 
香炷烧来夜已残。 
欲卷珠帘惊雪满， 
自将红烛上楼看。 
各将金锁锁宫门， 
院院青娥侍至尊。 
头白监门掌来去， 
问频多是最承恩。 
夜久盘中蜡滴稀， 
金刀剪起尽霏霏。 
传声总是君王唤， 
红烛台前著舞衣。 
筝翻禁曲觉声难， 
玉柱皆非旧处安。 
记得君王曾道好， 
长因下辇得先弹。 
一丛高鬓绿云光， 
官样轻轻淡淡黄。 
为看九天公主贵， 
外边争学内家装。 
宜春院里驻仙舆， 
夜宴笙歌总不如。 
传索金笺题宠号， 
镫前御笔与亲书。 
永巷重门渐半开， 
宫官著锁隔门回。 
谁知曾笑他人处， 
今日将身自入来。 
春风帘里旧青娥， 
无奈新人夺宠何。 
寒食禁花开满树， 
玉堂终日闭时多。 
碧绣檐前柳散垂， 
守门宫女欲攀时。 
曾经玉辇从容处， 
不敢临风折一枝。 
鸦飞深在禁城墙， 
多绕重楼复殿傍。 
时向春檐瓦沟上， 
散开朝翅占朝光。 
白雪猧儿拂地行， 
惯眠红毯不曾惊。 
深宫更有何人到， 
只晓金阶吠晚萤。 
百尺仙梯倚阁边， 
内人争下掷金钱。 
风来竞看铜乌转， 
遥指朱干在半天。 
春风摆荡禁花枝， 
寒食秋千满地时。 
又落深宫石渠里， 
尽随流水入龙池。 
墙墙不断接宫城， 
金榜皆书殿院名。 
万转千回相隔处， 
各调弦管对闻声。 
霏霏春雨九重天， 
渐暖龙池御柳烟。 
玉辇游时应不避， 
千廊万屋自相连。 
禁门烟起紫沉沉， 
楼阁当中复道深。 
长入暮天凝不散， 
掖庭宫里动秋砧。 
炎炎夏日满天时， 
桐叶交加覆玉墀。 
向晚移镫上银簟， 
丛丛绿鬓坐弹棋。 
瞳瞳日出大明宫， 
天乐遥闻在碧空。 
禁树无风正和暖， 
玉楼金殿晓光中。 
迥出芙蓉阁上头， 
九天悬处正当秋。 
年年七夕晴光里， 
宫女穿针尽上楼。 
教来鹦鹉语初成， 
久闭金笼惯认名。 
总向春园看花去， 
独于深院笑人声。 
银瓶泻水欲朝妆， 
烛焰红高粉壁光。 
共怪满衣珠翠冷， 
黄花瓦上有新霜。 
迎风殿里罢云和， 
起听新蝉步浅莎。 
为爱九天和露滴， 
万年枝上最声多。 
御果收时属内官， 
傍檐低压玉阑干。 
明朝摘向金华殿， 
尽日枝边次第看。 
内里松香满殿闻， 
四行阶下暖氤氲。 
春深欲取黄金粉， 
绕树宫娥著绛裙。 
禁树传声在九霄， 
内中残火独遥遥。 
千官待取门犹闭， 
未到宫前下马桥。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            平戎辞
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">太白秋高助发兵， 
长风夜卷虏尘清。 
男儿解却腰间剑， 
喜见从王道化平。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            广宣上人以诗贺放榜和谢
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">延英面奉入春闱， 
亦选功夫亦选奇。 
在冶只求金不耗， 
用心空学秤无私。 
龙门变化人皆望， 
莺谷飞鸣自有时。 
独喜至公谁是证， 
弥天上人与新诗。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            思君恩
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">鸡鸣天汉晓， 
莺语禁林春。 
谁入巫山梦， 
唯应洛水神。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            春闺思
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">雪尽萱抽叶， 
风轻水变苔。 
玉关音信断， 
又见发庭梅。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望禁门松雪
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">宿云开霁景， 
佳气此时浓。 
瑞雪凝清禁， 
祥烟幂小松。 
依稀鸳瓦出， 
隐映凤楼重。 
金阙晴光照， 
琼枝瑞色封。 
叶铺全类玉， 
柯偃乍疑龙。 
讵比寒山上， 
风霜老昔容。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            杂曲歌辞·太平乐
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">风俗今和厚， 
君王在穆清。 
行看采花曲， 
尽是太阶平。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            杂曲歌辞·春江曲
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">摇漾越江春， 
相将看白蘋。 
归时不觉夜， 
出浦月随人。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            汉苑行
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">二月春风遍柳条， 
九天仙乐奏云韶。 
蓬莱殿后花如锦， 
紫阁阶前雪未销。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            游春词二首
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">曲江绿柳变烟条， 
寒谷冰随暖气销。 
才见春光生绮陌， 
已闻清乐动云韶。 
经过柳陌与桃蹊， 
寻逐春光著处迷。 
鸟度时时冲絮起， 
花繁衮衮压枝低。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            献寿辞
                                        </h5>
                                        <p class="card-text"><strong>形式:</strong>
                                            七绝
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">宫殿参差列九重， 
祥云瑞气捧阶浓。 
微臣欲献唐尧寿， 
遥指南山对衮龙。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            琴曲歌辞·蔡氏五弄·游春曲二首
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">万树江边杏， 
新开一夜风。 
满园深浅色， 
照在绿波中。 
上苑何穷树， 
花开次第新。 
香车与丝骑， 
风静亦生尘。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            琴曲歌辞·蔡氏五弄·游春辞二首
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">曲江丝柳变烟条， 
寒骨冰随暖气销。 
才见春光生绮陌， 
已闻清乐动云韶。 
经过柳陌与桃蹊， 
寻逐风光着处迷。 
鸟度时时冲絮起， 
花繁衮衮压枝低。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            琴曲歌辞·蔡氏五弄·秋思二首
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">网轩凉吹动轻衣， 
夜听更长玉漏稀。 
月渡天河光转湿， 
鹊惊秋树叶频飞。 
宫连太液见苍波， 
暑气微清秋意多。 
一夜轻风蘋末起， 
露珠翻尽满池荷。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            秋思赠远二首
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">当年只自守空帷， 
梦里关山觉别离。 
不见乡书传雁足， 
唯看新月吐蛾眉。 
厌攀杨柳临清阁， 
闲采芙蕖傍碧潭。 
走马台边人不见， 
拂云堆畔战初酣。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            送春词
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">日日人空老， 
年年春更归。 
相欢在尊酒， 
不用惜花飞。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            郊庙歌辞·享惠昭太子庙乐章·送神
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">威仪毕陈， 
备乐将阕。 
苞茅酒缩， 
膋萧香彻。 
宫臣展事， 
肃雍在列。 
迎精送往， 
厥鉴昭晰。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            闺人赠远五首
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">花明绮陌春， 
柳拂御沟新。 
为报辽阳客， 
流芳不待人。 
远戍功名薄， 
幽闺年貌伤。 
妆成对春树， 
不语泪千行。 
形影一朝别， 
烟波千里分。 
君看望君处， 
只是起行云。 
啼莺绿树深， 
语燕雕梁晚。 
不省出门行， 
沙场知近远。 
洞房今夜月， 
如练复如霜。 
为照离人恨， 
亭亭到晓光。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            陇上行
                                        </h5>
                                        <p class="card-text"><strong>形式:</strong>
                                            五绝
                                        </p>
                                        <p class="card-text"><strong>标签:</strong>
                                            唐代, 王涯</p>
                  <pre class="card-text">负羽到边州， 
鸣笳度陇头。 
云黄知塞近， 
草白见边秋。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>
<script src="../node_modules/@popperjs/core/dist/umd/popper.min.js"></script>
<script src="https://cdn.jsdelivr.net/npm/bootstrap@5.3.0-alpha1/dist/js/bootstrap.min.js"></script>


</body>

</html>