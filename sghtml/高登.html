<!DOCTYPE html>
<html lang="zh-CN">

<head>
    <meta charset="UTF-8">
    <title>
        高登
    </title>
</head>

<body>
    <h1>
        高登
    </h1>
    <p><strong>朝代:</strong>
        宋代
    </p>
    <p><strong>生平:</strong>
        高登（？-1148） 字彦先，号东溪，漳浦（今属福建）人。绍兴二年（1132）进士。授富川主簿，迁古田县令。后以事忤秦桧，编管漳州。有《东溪集》、《东溪词》。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    南歌子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 高登</p>
                <pre>菊拈黄金嫩， 
杯倾琥珀浓。 
良辰何处寄萍踪。 
短艇飘摇一叶、浪花中。 
凤阙游娃馆， 
幽坡赏梵宫。 
当年乐事总成空。 
目断天边想像、意何穷。
                        </pre>
            </li>
            
            <li>
                <h3>
                    多丽
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 高登</p>
                <pre>人间世， 
偶然攘臂来游。 
何须恁、乾坤角抵， 
又成冷笑俳优。 
且宽心、待他天命， 
谩鼓舌、夸吾人谋。 
李广不侯， 
刘蕡未第， 
千年公论合谁羞。 
往矣瓦飘无意， 
甑堕懒回头。 
真堪笑， 
直钩论议， 
圆枘机筹。 
幸斯道、元无得丧， 
壮心岂有沈浮。 
好温存、困中节概， 
莫冷落、穷里风流。 
酒滴珍珠， 
饭钞云子， 
醉饱卧信缘休。 
归去也， 
幅巾谈笑， 
卒岁且优游。 
循环事， 
亡羊须在， 
失马何忧。
                        </pre>
            </li>
            
            <li>
                <h3>
                    好事近
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 高登</p>
                <pre>送客过江村， 
况值重阳佳节。 
向晚西风萧瑟， 
正离人愁绝。 
尊前相顾惜参商， 
引十分蕉叶。 
回首高阳人散， 
负西楼风月。
                        </pre>
            </li>
            
            <li>
                <h3>
                    浪淘沙
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 高登</p>
                <pre>璧月挂秋宵。 
丹桂香飘。 
广寒宫殿路迢迢。 
试问嫦娥缘底事， 
欲下层霄。 
兰玉自垂髫。 
拜命当朝。 
神仙会里且逍遥。 
分取壶中闲日月， 
来伴王乔。
                        </pre>
            </li>
            
            <li>
                <h3>
                    渔家傲
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 高登</p>
                <pre>名利场中空扰扰。 
十年南北东西道。 
依旧缘山尘扑帽。 
空懊恼。 
羡他陶令归来早。 
归去来兮秋已杪。 
菊花又绕东篱好。 
有酒一尊开口笑。 
虽然老。 
玉山犹解花前倒。
                        </pre>
            </li>
            
            <li>
                <h3>
                    蓦山溪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 高登</p>
                <pre>黄茅时节， 
病恼南来客。 
瘦得不胜衣， 
试腰围、都无一搦。 
东篱兴在， 
手种菊方黄， 
摘晚艳， 
泛新蒭， 
谁道乾坤窄。 
百年役役， 
乐事真难得。 
短发已无多， 
更何劳、霜风染白。 
儿曹齐健， 
扶□一翁孱， 
龙山帽， 
习池巾， 
归路从敧侧。
                        </pre>
            </li>
            
            <li>
                <h3>
                    行香子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 高登</p>
                <pre>瘴气如云。 
暑气如焚。 
病轻时、也是十分。 
沈疴恼客， 
罪罟萦人。 
叹槛中猿， 
笼中鸟， 
辙中鳞。 
休负文章， 
休说经纶。 
得生还、已早因循。 
菱花照影， 
筇竹随身。 
奈沈郎尩， 
潘郎老， 
阮郎贫。
                        </pre>
            </li>
            
            <li>
                <h3>
                    西江月
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 高登</p>
                <pre>渺渺西江流水， 
翩翩北客征帆。 
清秋月影浸人寒。 
云净碧天澄淡。 
飘泊道途零落， 
疏慵鬓发鬖。 
从来涉世戒三缄。 
只好随时饮啖。
                        </pre>
            </li>
            
            <li>
                <h3>
                    阮郎归
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 高登</p>
                <pre>武仙花县谒凫仙。 
急招横渡船。 
重门昼掩讼庭闲。 
虚檐群雀喧。 
金屋畔， 
玉阑边。 
新春桃李妍。 
主人情重客无缘。 
销魂空黯然。
                        </pre>
            </li>
            
    </ul>
</body>

</html>