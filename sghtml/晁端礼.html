<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        晁端礼
    </title>
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css"><link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
                          <a class="nav-link d-flex align-items-center" href="../html/index.html">
                <img src="../logo.svg" alt="Logo" style="max-width: 24px;max-height: 24px; margin-right:1px;">
                智能台球屋
              </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

        <main class="container-fluid">
            <div class="row mt-5">
                <div class="col-lg-8 col-md-12">
                    <div class="card mb-4">
                        <div class="card-body">
                            <h1 class="card-title">
                                晁端礼
                            </h1>
                            <p class="card-text"><strong>朝代:</strong>
                                宋代
                            </p>
                            <p class="card-text"><strong>生平:</strong>
                                晁端礼（1046-1113） 字次膺，先世澶州清丰（今属河南）人，徙居彭门（今江苏徐州）。神宗政和三年（1113）以承事郎为大晟府协律而卒。其词多咏物、颂谀之作，常与晁补之唱和，风格近周邦彦，气魄较周豪放，而不及周工致。在创制新调方面有一定贡献。著有《闲适集》已佚，今传《闲斋琴趣外篇》。
                            </p>
                            <p class="card-text"><strong>出生:</strong>
                                
                            </p>
                            <p class="card-text"><strong>逝世:</strong>
                                
                            </p>
                        </div>
                    </div>

                    <h2>诗歌</h2>
                    <div class="row row-cols-1 row-cols-md-2 row-cols-lg-3 g-4">
                        
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一丛花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">谪仙海上驾鲸鱼。 
谈笑下蓬壶。 
神寒骨重真男子， 
是我家、千里龙驹。 
经纶器业， 
文章光焰， 
流辈更谁如。 
渊明元与世情疏。 
松菊爱吾庐。 
他年定契非熊卜， 
也未应、鹤发樵渔。 
手栽露桃， 
亲移云杏， 
真是种星榆。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一斛珠
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">相思最苦。 
别来有甚好情绪。 
夜间无限凄惶处。 
睡不著时， 
没个人言语。 
所恨不能飞上路。 
书书直怪迟归去。 
外边闲事无心覰。 
直自我咱， 
怕你恶肠肚。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            一落索
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">正向溪堂欢笑。 
忽惊传新诏。 
马啼准拟乐郊行， 
又却近、长安道。 
鹳鹊楼边初到。 
未花残莺老。 
崔徽歌舞有馀风， 
应忘了、东平好。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            上林春·一落萦
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">霖雨成功， 
堂称继美， 
旧说安阳家世。 
峻岳降神， 
长庚应梦， 
佳辰况当秋霁。 
玉函金篆， 
帝锡与、寿眉齯齿。 
向清时、便告老， 
尽取貂蝉轻弃。 
把朝庭旧勋屈指。 
有谁人似此， 
能全终始。 
谤书顿释， 
先芬未泯， 
君王自为知己。 
看花临水。 
算已号、醉吟居士。 
奈苍生， 
尚满望、谢公重起。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            丑奴儿·采桑子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">来朝匹马萧萧去， 
且醉芳卮。 
明夜天涯。 
浅酌低吟欲殢谁。 
归来应过重阳也， 
菊有残枝。 
纤手重携。 
未必秋香一夜衰。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            临江仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">火冷灯□山驿静， 
无人与暖香衾。 
阿谁教你惜人深。 
一成迷後， 
不忘有如今。 
枕畔耳边都悄悄， 
忆伊模样声音。 
些儿年纪正难禁。 
盟言虽在， 
只恐我痴心。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            千秋岁
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">飞云骤雨。 
草草成暌阻。 
寸肠结尽千千缕。 
别离谁是没， 
惟我於中苦。 
最苦是， 
看奴未足抛奴去。 
一句临歧语。 
忍泪奴听取。 
身可舍， 
情难负。 
纵非瓶断绠， 
也是钗分股。 
再见了， 
知他似得如今否。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            南歌子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">月到中秋夜， 
还胜别夜圆。 
高河瑟瑟转金盘。 
三十六宫深处、卷帘看。 
香雾云鬟湿， 
清辉玉臂寒。 
寻常岂是不婵娟。 
吟赏莫辞终夕、动经年。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            卜算子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">恩义重如山， 
情意深如海。 
假使黄金北斗高， 
这一分、何由买。 
领家看取彩。 
莫要胡厮赖。 
堂印旁边更碧油， 
但管取、无人赛。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            吴音子
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">细想当初事， 
又非是、取次相知。 
一年来、覰著尚迟。 
疑□时、敢共些儿。 
似恁秤停期克了， 
便一成望不相离。 
却何期、恩情陡变， 
中路分飞。 
都缘我自心肠软， 
润就得、转转娇痴。 
如今未中再偎随。 
选不甚， 
且从待他疏狂心性， 
足变堆垛， 
更吃禁持。 
管取你回心， 
却有投奔人时。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            喜迁莺
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">嫩柳初摇翠。 
怪朝来早有， 
飞花零坠。 
洞门斜开， 
珠帘初卷， 
惊起谢娘吟缀。 
蕊珠宫殿晓， 
谁乱把、云英揉碎。 
气候晚， 
被寒风卷渡， 
龙沙千里。 
沈醉。 
深院里。 
粉面照人， 
疑是瑶池会。 
润拂炉烟， 
寒欺酒力， 
低压管弦声沸。 
艳阳过半也， 
应是好、郊原新霁。 
待更与上层楼， 
遍倚栏干十二。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            安公子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">渐渐东风暖。 
杏梢梅萼红深浅。 
正好花前携素手， 
却云飞雨散。 
是即是、从来好事多磨难。 
就中我与你才相见。 
便世间烦恼， 
受了千千万万。 
回首空肠断。 
甚时与你同欢宴。 
但得人心长在了， 
管天须开眼。 
又只恐、日疏日远衷肠变。 
便忘了、当本深深愿。 
待寄封书去， 
更与丁宁一遍。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            定风波
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">花倚东风柳弄春。 
分明浅笑与轻嚬。 
更忆当时声细细， 
偎人。 
秦筝轻衬砑罗裙。 
别後此欢谁更共。 
春梦。 
只凭胡蝶伴飞魂。 
独倚高楼还日暮。 
情绪。 
浮烟漠漠雨昏昏。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            小重山
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">朱户深深小洞房。 
曲屏龟甲样， 
画潇湘。 
纱轻蓝嫩镂牙床。 
人如玉， 
一见已心凉。 
午枕梦悠扬。 
流莺声唤觉， 
日犹长。 
几回烟断玉炉香。 
庭花影， 
不肯上东廊。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            少年游
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">建溪灵草已先尝。 
欢意尚难忘。 
未放笙歌， 
暂留簪珮。 
犹有紫芝汤。 
醉中纤手殷勤捧， 
欲去断人肠。 
绛蜡迎归， 
绣鞍扶下， 
笑语尽闻香。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            并蒂芙蓉
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">太液波澄， 
向鉴中照影， 
芙蓉同蒂。 
千柄绿荷深， 
并丹脸争媚。 
天心眷临圣日， 
殿宇分明敞嘉瑞。 
弄香嗅蕊。 
愿君王， 
寿与南山齐比。 
池边屡回翠辇， 
拥群仙醉赏， 
凭栏凝思。 
萼绿揽飞琼， 
共波上游戏。 
西风又看露下， 
更结双双新莲子。 
斗状竞美。 
问鸳鸯、向谁留意。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            庆寿光
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">丹扆疏恩， 
庆闱受命， 
圣朝广孝非常。 
大邑高封， 
名兼寿考辉光。 
闾巷相传盛事， 
焕丝五色成章。 
崇新栋， 
天语荣夸， 
共瞻积善华堂。 
灵龟荐祉， 
紫鸾称寿， 
千锺泛酒， 
百和焚香。 
况有新教歌舞， 
妙选丝篁。 
馀庆从今沓至， 
看儿孙、朱紫成行。 
闻说道， 
贤得阴功， 
姓名仍在仙乡。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            御街行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">柳条弄色梅飘粉。 
还是元宵近。 
小楼深巷月胧明， 
记得恁时风景。 
庭花影转， 
珠帘人静， 
依旧厌厌闷。 
如今对酒翻成恨。 
春瘦罗衣褪。 
王孙何处草萋萋， 
辜负小欢幽兴。 
谁知此际， 
有人灯下， 
偷把归期问。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            惜双双·惜分飞
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">天上星杓春又到。 
应律管、微阳已报。 
暖信惊梅早。 
昨夜南枝， 
先得芳菲耗。 
迟日曈胧光破晓。 
馥绣幄、麝炉烟袅。 
为寿金壶倒。 
四坐簪缨， 
共比松筠老。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            感皇恩
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">蜀锦满林花， 
三年重到。 
应被花枝笑人老。 
半开微谢， 
占得几多时好。 
便须拼痛饮、花前倒。 
醉中但记， 
红围绿绕。 
人面花光斗相照。 
缭墙重院， 
爱惜遮藏须早。 
免如攀折柳， 
临官道。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            望海潮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">高阳方面， 
河间都会， 
三关地最称雄。 
粉堞万层， 
金城百雉， 
楼横一带长虹。 
烟素敛晴空。 
正望迷平野， 
目断飞鸿。 
易水风烟， 
范阳山色有无中。 
安边暂倚元戎。 
看纶巾对酒， 
羽扇摇风。 
金勒少年， 
吴钩壮士， 
宁论卫霍前功。 
乃眷在清衷。 
恐凤池虚久， 
归去匆匆。 
幸有佳人锦瑟， 
玉笋且轻拢。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            朝中措
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">短亭杨柳接长亭。 
攀折赠君行。 
莫怪尊前无语， 
大多分外多情。 
何须苦计， 
时间利禄， 
身後功名。 
且尽十分芳酒， 
共倾一梦浮生。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            木兰花·玉楼春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">苦春宵漏短， 
梦回晚、酒醒迟。 
正小雨初收， 
馀寒未放， 
怯试单衣。 
娇痴。 
最尤殢处， 
被罗襟、印了宿妆眉。 
潇洒春工斗巧， 
算来不在花枝。 
芳菲。 
正好踏春， 
携素手、暂分飞。 
料恨月愁花， 
多应瘦损， 
风柳腰肢。 
归期。 
况春未老， 
过南园、尚及牡丹时。 
拼却栏边醉倒， 
共伊插满头归。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            柳初新
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">些儿柄把天来大。 
闷损也、还知麽。 
共伊合下、深盟厚约， 
比望收因结果。 
这好事、难成易破。 
到如今、彼此无那。 
终日行行坐坐。 
未曾识、展眉则个。 
若还不是、前生注定， 
甚得许多摧挫。 
去你行、有甚罪过。 
送一场、烦恼与我。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            梁州令
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">各自寻思取。 
更莫怨他人做。 
如今剗地怕相逢， 
愁多正在相逢处。 
人前不敢分明语。 
暗里频回顾。 
罗襟滴泪无数。 
匆匆又是空归去。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            步蟾宫
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">昨宵争个甚闲事。 
又不道、被谁调戏。 
任孜孜、求告不回头， 
诮满眼、汪汪地泪。 
奴哥一向不赌是。 
算谁敢、共他争气。 
且偎随、须有喜欢时， 
待款款、说些道理。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            武陵春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">湖上风光寒食近， 
准拟醉花枝。 
不忍东风烂熳时。 
红泪湿胭脂。 
情知今後游从少， 
鸾镜懒重窥。 
金凤衔花旧绣衣。 
憔悴舞腰肢。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            殢人娇
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">旋剔银灯， 
高褰斗帐。 
孜孜地、看伊模样。 
端相一饷， 
揉搓一饷。 
不会得、知他甚家娘养。 
不见些儿， 
行思坐想。 
分飞後、怎生□向。 
天天若许， 
长长偎傍。 
顶带著、一生也即不枉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水调歌头
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">忆昔红颜日， 
金玉等泥沙。 
青楼紫陌， 
惟解惜月与贪花。 
谁信如今憔悴， 
尘暗金徽玉轸， 
藓污匣中蛇。 
一事都无就， 
双鬓只堪嗟。 
恨无情， 
乌与兔， 
送年华。 
不如归去， 
无限云水好生涯。 
未用轻蓑短棹， 
犹有青鞋黄帽， 
行处即吾家。 
回首人间世， 
幽意在青霞。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            水龙吟
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">夜来深雪前村路， 
应是早梅初绽。 
故人赠我， 
江头春信， 
南枝向暖。 
疏影横斜， 
暗香浮动， 
月明溪浅。 
向亭边驿畔， 
行人立马， 
频回首、空肠断。 
别有玉溪仙馆。 
寿阳人、初匀妆面。 
天教占了， 
百花头上， 
和羹未晚。 
最是关情处， 
高楼上、一声羌管。 
仗谁人向道， 
何如留取， 
倚朱栏看。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            永遇乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">龙阁先芬， 
凤毛荣继， 
当世英妙。 
峻岳储灵， 
长庚应梦， 
还庆佳辰到。 
黄花浥露， 
碧瓦凝霜， 
香馥郡齐清晓。 
忆当年、青云平步， 
共喜骤跻华要。 
阴功厚德， 
玉符金篆， 
锡与世间难老。 
注意方浓， 
分符屡请， 
雅志人应少。 
棠阴无讼， 
乐府新教， 
正醉山频倒。 
有谁莱衣游戏， 
萱堂寿考。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            江城子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">石榴双叶忆同寻。 
卜郎心。 
向谁深。 
长恁娇痴， 
尤殢怎生禁。 
内样双眉新画得， 
还印了， 
在罗襟。 
相思幽怨付鸣琴。 
望来音。 
久沈沈。 
若论当初， 
谁信有如今。 
瘦尽标容羞见也， 
明镜子， 
任尘侵。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            沁园春
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">络纬催凉， 
断虹收雨， 
庭梧报秋。 
绕郡城、千顷烟波绿， 
正鱼肥酒美， 
名冠东州。 
芰荷风细， 
蒹葭烟淡， 
宛在潇湘南岸头。 
凝望处， 
似桃源洞口， 
初泛兰舟。 
贤侯。 
酝藉风流。 
向庭讼闲时多宴游。 
有信陵家世， 
梁园客右， 
才华高掩， 
沈谢何刘。 
政声朝奏， 
除书夕至， 
即看归趋丹凤楼。 
须眷恋， 
况新堂莹澈， 
好共迟留。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            河满子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">草草时间欢笑， 
厌厌别後情怀。 
留下一场烦恼去， 
今回不比前回。 
幸自一成休也， 
阿谁教你重来。 
眠梦何曾安稳， 
身心没处安排。 
今世因缘如未断， 
终期他日重谐。 
但愿人心长在， 
到头天眼须开。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            洞仙歌
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">年时此际， 
向扁舟同载。 
风送征帆暮天外。 
对沙汀宿鹭， 
与波上轻鸥， 
双双处， 
相唤相呼自在。 
如今重整棹， 
烟景依然， 
谁念轻分绣罗带。 
向蓬窗独坐， 
不觉徊徨， 
鸥与鹭、想一齐惊怪。 
怎生得、今宵梦还家， 
又譬如秉烛， 
夜阑相对。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            浣溪沙
                                        </h5>
                                        <p class="card-text"><strong>形式:</strong>
                                            五律
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">紫蔓凝阴绿四垂。 
暗香撩乱扑罗衣。 
醉眠惟有落花知。 
玉笋纤纤初嗅罢， 
乌云娜娜乱簪时。 
此般风韵雅相宜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            清平乐
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">清樽泛菊。 
共剪西窗烛。 
一抹朱弦新按曲。 
更遣歌喉细逐。 
明朝匹马西风。 
黄云衰草重重。 
试问剑歌悲壮， 
何如玉指轻拢。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满庭芳
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">绿绕群峰， 
红摇千柄， 
夜来暑雨初收。 
共君乘兴， 
轻舸信悠悠。 
且尽一尊别酒， 
荷香里、满酌轻讴。 
明朝去， 
征帆夜落， 
何处好汀洲。 
风流。 
吾小阮， 
朝辞东观， 
夕向南州。 
况圣时、争教贾傅淹留。 
若过寻阳亭上， 
琵琶泪、莫洒清秋。 
堤边柳， 
从今爱惜， 
留待系归舟。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            满江红
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">五两风轻， 
移舟向、斜阳岛外。 
最好是、潇湘烟景， 
自然心会。 
倒影芙蓉明镜底， 
更折花嗅西风里。 
待问君、明日向何州， 
东南指。 
人生事， 
谁如意。 
剩拼取， 
尊前醉。 
想升沈有命， 
去来非己。 
菊老松深三径在， 
田园已有归来计。 
问甚时、重此望归舟， 
远相对。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            滴滴金
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">庞儿周正心儿得。 
眼儿单、鼻儿直。 
口儿香、发儿黑。 
脚儿一折。 
从来薄命多阻隔。 
未曾有恁相识。 
除非烧香做功德。 
且图消得。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            点绛唇
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">洞户深沈， 
起来闲绕回郎转。 
凤箫声远。 
小院杨花满。 
旧曲重寻， 
移遍秦筝雁。 
芳心乱。 
栏干凭暖。 
目向天涯断。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉叶重黄
                                        </h5>
                                        <p class="card-text"><strong>形式:</strong>
                                            七律
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">玉纤初拈梅花蕊。 
早忆著、上元天气。 
重寻旧曲声韵， 
收拾放灯欢计。 
况人生、百岁能几。 
任东风、笑我双鬓里。 
重来花下醉也， 
不减旧时风味。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉女摇仙佩
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">宫梅弄粉， 
御柳摇金， 
又喜皇州春早。 
盛世生贤， 
真仙应运， 
当日来从三岛。 
车马喧青晓。 
看千锺赐饮， 
中人传诏。 
最好是、芝兰并砌， 
鸣佩腰金， 
彩衣相照。 
炉烟袅。 
高堂半卷珠帘， 
神仙飘缈。 
须信槐庭荫美， 
凤沼波澄， 
屈指十年三到。 
九叙重歌， 
元圭再锡， 
已把成功来告。 
四海瞻仪表。 
庆君臣会集， 
诗符天保。 
况自有、仙风道骨， 
玉函金篆， 
阴功须报。 
方知道。 
八千岁月椿难老。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉楼宴
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">记红颜日、向瑶阶， 
得俊饮、散蓬壶。 
绣鞍纵骄马， 
故坠鞭柳径， 
缓辔花衢。 
斗帐兰釭曲， 
曾是振、声名上都。 
醉倒旗亭， 
更深未归， 
笑倩人扶。 
光阴到今二纪， 
算难寻前好， 
懒访仙居。 
近来似闻道， 
向雾关云洞， 
自乐清虚。 
月帔与星冠， 
不念我、华鬚皓鬓。 
纵教重有相逢， 
似得旧时无。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            玉胡蝶·玉蝴蝶
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">淡淡春阳天气， 
夜来一霎， 
微雨初晴。 
向暖犹寒， 
时候又是清明。 
乱沾衣、桃花雨闹， 
微弄袖、杨柳风轻。 
晓莺声。 
唤回幽梦， 
犹困春酲。 
牵萦。 
伤春怀抱， 
东郊烟暖， 
南浦波平。 
况有良朋， 
载酒同放彩舟行。 
劝人归、啼禽有意， 
催棹去、烟水无情。 
黯销凝。 
暮云回首， 
何处高城。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            百宝装·新燕过妆楼
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">枫叶初丹， 
苹花渐老， 
蘅皋谁系扁舟。 
故人思我， 
征棹少淹留。 
一尊潋滟西风里， 
共醉倒、同销万古愁。 
况今宵自有， 
明月照人， 
逼近中秋。 
常爱短李家声， 
金闺彦士， 
才高沈谢何刘。 
片帆初卷， 
歌吹是扬州。 
此心自难拘形役， 
恨未能、相从烂熳游。 
酒醒时， 
路遥人远， 
为我频上高楼。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            绿头鸭·多丽
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">锦堂深， 
兽炉轻喷沈烟。 
紫檀槽、金泥花面， 
美人斜抱当筵。 
挂罗绶、素肌莹玉， 
近鸾翅、云鬓梳蝉。 
玉笋轻拢， 
龙香细抹， 
凤凰飞出四条弦。 
碎牙板、烦襟消尽， 
秋气满庭轩。 
今宵月， 
依稀向人， 
欲斗婵娟。 
变新声、能翻往事， 
眼前风景依然。 
路漫漫、汉妃出塞， 
夜悄悄、商妇移船。 
马上愁思， 
江边怨感， 
分明都向曲中传。 
困无力、劝人金盏， 
须要倒垂莲。 
拼沈醉， 
身世恍然， 
一梦游仙。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            脱银袍
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">纤条绿沁。 
春色为伊难禁。 
传芳意、东君信任。 
燕愁莺懒， 
怕轻寒犹禁。 
护占得、幽香转甚。 
粉面初匀， 
冰肌未饮。 
何须爱、妖桃胜锦。 
夜阑人静， 
任月华来浸。 
待抱著、花枝醉寝。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            舜韶新
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">晨光射牖， 
新燕子、一一穿帘飞去。 
露唏鸳瓦， 
萧瑟风生琼宇。 
香篆烟消昼永， 
锁深院、榴花半吐。 
映绛绡、冰雪肌肤， 
自是清凉无暑。 
浮荣何用萦怀， 
冷笑看、车马喧喧尘土。 
地偏心远， 
终日何妨扃户。 
一枕江南好梦， 
泛孤棹、轻烟细雨。 
被数声、幽鸟惊回， 
砌下槐阴亭午。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            菩萨蛮
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">午阴未转晴窗暖。 
无风著地杨花满。 
睡起日犹长。 
卷帘红杏香。 
春心无处定。 
又作花时病。 
芳草伴离愁。 
绵绵早晚休。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蓦山溪
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">春来心事， 
分付千锺酒。 
午醉梦还醒， 
两眉愁、才消又有。 
天涯远梦， 
归路日中迷， 
楚云深， 
孤馆静， 
潇洒梨花手。 
回文歌罢， 
幽恨新兼旧。 
帘影卷斜阳， 
乱红飞、风摇暮柳。 
独携此意， 
和泪上层楼， 
尽平芜， 
穷远目， 
认断千山首。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            虞美人
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">木兰舟稳桃花浪。 
重到清溪上。 
刘郎惆怅武陵迷。 
无限落英飞絮、水东西。 
玉觞潋滟谁相送。 
一觉扬州梦。 
不知何物最多情。 
惟有南山不改、旧时青。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            蝶恋花
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">骨秀肌香冰雪莹。 
潇洒风标， 
赋得温柔性。 
鬆髻遗钿慵不整。 
花时长是厌厌病。 
枕上晓来残酒醒。 
一带屏山， 
千里江南景。 
指点烟村横小艇。 
何时携手重寻胜。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            行香子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">别恨绵绵。 
屈指三年。 
再相逢、情分依然。 
君初霜鬓， 
我已华颠。 
况其间有， 
多少恨， 
不堪言。 
小庭幽槛， 
菊蕊阑斑。 
近清宵、月已婵娟。 
莫思身外， 
且斗樽前。 
愿花长好， 
人长健， 
月长圆。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            西江月
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">去路湘桃破萼， 
归时乳燕巢梁。 
不成一事又还乡。 
也是经春游荡。 
香炉重燃鸂鶒， 
罗衾再拂鸳鸯。 
今宵应解话愁肠。 
指点尘生绣帐。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            诉衷情
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">红窗小艇雨馀天。 
李郭未神仙。 
片时篷底幽梦， 
即是五湖船。 
追往事， 
惜流年。 
恨风烟。 
向人依旧， 
两行垂杨， 
一片新蝉。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            踏莎行
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">衰柳残荷， 
长山远水。 
扁舟荡漾烟波里。 
离杯莫厌百分斟， 
船头转便三千里。 
红日初斜， 
西风渐起。 
琵琶休洒青衫泪。 
区区游宦亦何为， 
林泉早作归来计。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            遍地花
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">密约幽欢试思忖。 
教人又、怎生安稳。 
算都来、些子精神， 
诮烦恼、看看瘦损。 
也拟待、罗织伊家， 
图开解、较些可闷。 
把从前、已往寻思， 
又无可、教人得恨。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉桃源·阮郎归
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">又是青春将暮。 
望极桃溪归路。 
洞户悄无人， 
空锁一庭红雨。 
凝伫。 
凝伫。 
人面不知何处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            醉蓬莱
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">向重门深闭， 
永夜孤眠， 
梦魂飞过。 
梦里分明， 
共玉人双卧。 
粉淡香浓， 
翠深红浅， 
是那回梳裹。 
楚雨难成， 
巫云易散， 
依前惊破。 
无绪无聊， 
向谁分诉， 
独语独言， 
自家摧挫。 
梦也多磨， 
更那堪真个。 
暗数残更， 
半敧孤枕， 
对夜深灯火。 
怨泪频弹， 
愁肠屡断， 
伊还知麽。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金人捧露盘
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">天锡禹圭尧瑞， 
君王受厘， 
未央宫殿。 
三五庆元宵， 
扫春寒、花外蕙风轻扇。 
龙阙前瞻， 
凤楼背耸， 
中有鳌峰见。 
渐紫宙、星河晚。 
放桂华浮动， 
金莲开遍。 
御帘卷。 
须臾万乐喧天， 
群仙扶辇。 
云间， 
都人望天表， 
正仙葩竞插， 
异香飘散。 
春宵苦长短。 
指花阴， 
愁听漏传银箭。 
京国繁华， 
太平盛事， 
野老何因见。 
但时效华封祝， 
愿岁岁闻道， 
金舆游宴。 
暗魂断。 
天涯望极长安远。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金盏倒垂莲
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">流水漂花， 
记同寻阆苑， 
曾宴桃源。 
痛饮狂歌， 
金盏倒垂莲。 
未省负、佳时良夜， 
烂游风月三年。 
别後空报瑶琴， 
谁听朱弦。 
风流少年儒将， 
有威名震虏， 
谈笑安边。 
寄我新诗， 
何事赋归田。 
想歌酒、情怀如旧， 
後房应也依然。 
此外莫问升沈， 
且斗樽前。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金盏子
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">断魂凝睇。 
望故国迢迢， 
倦摇征辔。 
恨满西风， 
有千里云山， 
万重烟水。 
遥夜枕冷衾寒， 
数更筹无寐。 
想伊家、应也背著孤灯， 
暗弹珠泪。 
屈指。 
重算归期， 
知他是何时见去里。 
翻思绣阁旧时， 
无一事， 
只管爱争闲气。 
及至恁地单栖， 
却千般追悔。 
从今後， 
彼此记取， 
厌厌况味。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            金蕉叶
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">楼头已报咚咚鼓。 
华堂渐、停杯投箸。 
更闻急管频催， 
凤口香销炷。 
花映玉山倾处。 
主人无计留宾住。 
溪泉泛、越瓯春乳。 
醉魂一啜都醒， 
绛蜡迎归去。 
更看後房歌舞。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            雨中花·夜行船
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">流水知音， 
轻裘共敝， 
相逢才换星霜。 
多少风亭棋酒， 
画阁丝簧。 
纤指声犹馀响， 
红粉泪已成行。 
怅绿波浦上， 
芳草堤边， 
又整归航。 
新移槛竹， 
手种庭花， 
未容烂熳飞觞。 
归去也、重趋丹禁， 
密侍清光。 
醉帽斜萦御柳， 
朝衣浓惹天香。 
帝城春好， 
多应不念， 
水郭渔乡。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            雨霖铃
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">槐阴添绿。 
雨馀花落， 
酒病相续。 
闲寻双杏凝伫， 
池塘暖、鸳鸯浴。 
却向窗昼卧， 
正春睡难足。 
叹好梦、一一无凭， 
帐掩金花座凝目。 
当时共赏移红烛。 
向花间、小饮杯盘促。 
蔷薇花下曾记， 
双凤带、索题诗曲。 
别後厌厌， 
应是香肌， 
瘦减罗幅。 
问燕子、不肯传情， 
甚入华堂宿。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹊桥仙
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">多情应解， 
留连春意， 
满地萦花惹絮。 
王孙何在不归来， 
又遍满、闲门要路。 
咸阳原上， 
姑苏台下， 
肠断绿波南浦。 
迢迢归思碧连云， 
解送我、春山尽处。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            鹧鸪天十二首
                                        </h5>
                                        <p class="card-text"><strong>形式:</strong>
                                            词
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">八彩眉开喜色新。 
边陲来奏捷书频。 
百蛮洞穴皆王土， 
万里戎羌尽汉臣。 
丹转毂， 
锦拖绅。 
充庭列贡集珠珍。 
宫花御柳年年好， 
万岁声中过一春。 
壁水溶溶漾碧漪。 
桥门清晓驻鸾旗。 
三千儒服鸳兼鹭， 
十万犀兵虎与貔。 
春服就， 
舞雩归。 
四方争颂育莪诗。 
熙丰教养今成效， 
已见夔龙集凤池。 
并蒂芙蓉本自双。 
晓来波上斗新妆。 
朱匀檀口都无语， 
酒入圆腮各是香。 
辞汉曲， 
别高唐。 
芳心应解妒鸳鸯。 
不封虢国并秦国， 
应嫁刘郎与阮郎。 
红紫飘零绿满城。 
春风於此独留情。 
谁将十幅吴绫被， 
扑向熏笼一夜明。 
风不定， 
雨初晴。 
晓来苔上拾残英。 
连教贮向鸳鸯枕， 
犹有馀香入梦清。 
金碧觚稜斗极边。 
集英深殿听胪传。 
齐开雉扇双分影， 
不动金炉一喷烟。 
红锦地， 
碧罗天。 
升平楼上语喧喧。 
依稀曾听钧天奏， 
耳冷人间四十年。 
阆苑瑶台路暗通。 
皇州佳气正葱葱。 
半天楼殿朦胧月， 
午夜笙歌淡荡风。 
车流水， 
马游龙。 
万家行乐醉醒中。 
何须更待元宵到， 
夜夜莲灯十里红。 
洛水西来泛绿波。 
北瞻丹阙正嵯峨。 
先皇秘聿无人解， 
圣子神孙果众多。 
民物阜， 
岁时和。 
帝居不用壮山河。 
卜年卜世过周室， 
亿万斯年入咏歌。 
日日仙韶度曲新。 
万机多暇宴游频。 
歌馀兰麝生纨扇， 
舞罢珠玑落绣絪。 
金屋暖， 
璧台春。 
意中情态掌中身。 
近来谁解辞同辇， 
似说昭阳第一人。 
圣泽昭天下漏泉。 
君王慈孝自天然。 
四民有养跻仁寿， 
九族咸亲迈古先。 
歌舜日， 
咏尧年。 
竞翻玉管播朱弦。 
须知大观崇宁事， 
不愧生民下武篇。 
数骑飞尘入凤城。 
朔方诸部奏河清。 
圜扉木索频年静， 
大晟箫韶九奏成。 
流协气， 
溢欢声。 
更将何事卜升平。 
天颜不禁都人看， 
许近黄金辇路行。 
霜压天街不动尘。 
千官环珮贺成禋。 
三竿阊阖楼边日， 
五色蓬莱顶上云。 
随步辇， 
卷香裀。 
六宫红粉倍添春。 
乐章近与中声合， 
一片仙韶特地新。 
万国梯航贺太平。 
天人协赞甚分明。 
两阶羽舞三苗格， 
九鼎神金一铸成。 
仙鹤唳， 
玉芝生。 
包茅三脊已充庭。 
翠华脉脉东封事， 
日观云深万仞青。 
以上晁端礼作品《鹧鸪天》共12首      
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            黄河清
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">晴景初升风细细。 
云收天淡如洗。 
望外凤凰双阙， 
葱葱佳气。 
朝罢香烟满袖， 
近臣报、天颜有喜。 
夜来连得封章， 
奏大河、彻底清泚。 
君王寿与天齐， 
馨香动上穹， 
频降嘉瑞。 
大晟奏功， 
六乐初调清徵。 
合殿春风乍转， 
万花覆、千官尽醉。 
内家传敕， 
重开宴、未央宫里。
                                                </pre>
                                    </div>
                                </div>
                            </div>
                            
                            <div class="col">
                                <div class="card h-100">
                                    <div class="card-body">
                                        <h5 class="card-title">
                                            黄鹂绕碧树
                                        </h5>
                                        <p class="card-text"><strong>形式:</strong>
                                            未知
                                        </p>
                                        <p class="card-text"><strong>标签:</strong>
                                            宋代, 晁端礼</p>
                  <pre class="card-text">鸳瓦霜轻， 
玳帘风细， 
高门瑞气非烟。 
积厚源深， 
有长庚应梦， 
乔岳生贤。 
妙龄秀发， 
庆谢庭、兰玉争妍。 
名动缙绅， 
况文章政术， 
俱是家传。 
别有阴功厚德， 
向东州、治狱平反。 
玉函高篆， 
仙风道骨， 
锡与长年。 
最好素秋新霁， 
对画堂、高启宾筵。 
何妨纵乐笙歌， 
剩举觥船。
                                                </pre>
                                    </div>
                                </div>
                            </div>
                            
                    </div>
                </div>
            </div>
        </main>

        <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>


</body>

</html>