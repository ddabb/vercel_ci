<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        刘辰翁
    </title>
    <meta name="description" content="刘辰翁的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">刘辰翁</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 刘辰翁（1232-1297）字会孟。宋里宗时进士。宋亡，守节隐居以终。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一翦梅</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">万事如花不可期。 
花不堪持。 
酒不堪持。 
江天雪意使人迷。 
翦一枝枝。 
歌一枝枝。 
歌者不来今几时。 
姜影无词。 
张影无词。 
不歌不醉不成诗。 
歌也迟迟。 
雪也迟迟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">临江仙十五首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">丞相衮衣朝戏彩， 
年年庆事如新。 
尊前一笑共儿孙。 
人间传寿酒， 
天上送麒麟。 
缥缈祥烟连北阙， 
天颜有喜生春。 
蓬莱清浅海光平。 
今年初甲子， 
重试碧桃根。 
二十年前此日， 
女兄庆我生儿。 
簪萱弄彩听孙啼。 
典衣沽美酒， 
数待冠昏时。 
乱後飘零独在， 
紫荆墓棘风吹。 
尊前万事莫寻思。 
儿童看有子， 
白发故应衰。 
过眼纷纷遥集， 
来归往往羝儿。 
草间塞口裤间啼。 
提携都不是， 
何似未生时。 
城上胡笳自怨， 
楼头画角休吹。 
谁人不动故乡思。 
江南秋尚可， 
塞外草先衰。 
过雁天边信息， 
两宫池上心情。 
沉思海角愤难平。 
山风欺客梦， 
耿耿到天明。 
幸自不争名利， 
闲愁夜夜如惊。 
明朝鬓白两三茎。 
世人都不念， 
似汝复何成。 
海日轻红通似脸， 
小窗明丽新晴。 
满怀著甚是真情。 
不知春睡美， 
为爱晓寒轻。 
说似吴山楼万叠， 
雪销未尽宫城。 
湖边柳色渐啼莺。 
才听朝马动， 
一巷卖花声。 
旧日采莲羞半面， 
至今回首忽忽。 
梦穿斜日水云红。 
痴心犹独自， 
等待郑公风。 
海上颓云潮不返， 
侧身空坠辽东。 
人间天上几时同。 
宫衣元不遇， 
无语醉醒中。 
旧日诗肠论斗酒， 
风流怀抱如倾。 
几年不听渭城声。 
尊前无贺老， 
卷里少弥明。 
闻说语言都好， 
便应步履全轻。 
长生第一是风僧。 
额前书八十， 
能说又能行。 
老去尚呼张丈， 
醉中自惜熊儿。 
越王台上鹧鸪啼。 
三朝臣不遇， 
无复好文时。 
情绪幽幽似结， 
鬓丝索索禁吹。 
病来魂不到相思。 
散人腰已散， 
倚杖叹吾衰。 
睡过花阴一丈， 
愁深酒力千锺。 
梦魂不得似游蜂。 
瓶花无密约， 
到处自神通。 
天上西湖似锦， 
人间骄马如龙。 
今年不与去年同。 
飘零终不恨， 
难与故人逢。 
天际何分南与北， 
五更纵又成横。 
夜来拾得断河星。 
化为一片石， 
持去问君平。 
老大看天一笑， 
儿童问我须应。 
向来牛女本无名。 
要知天上事， 
亦似谤先生。 
闻道城东鹤会， 
欣然一笑乘风。 
不知一鹤在墙东。 
神仙人不识， 
未始出吾宗。 
弟子有年於此， 
先生之道如龙。 
碧桃花子落壶中。 
化为三五粒， 
元是北边松。 
我去就他甚易， 
他来认我良难。 
悟时到处是壶天。 
古诗寻一句， 
危坐看香烟。 
金玉满堂不守， 
菁华岁月空迁。 
从今饱饭更安眠。 
丹经都不看， 
闲坐一千年。 
西曲罥衣迷去路， 
雪销断岸无痕。 
寻花不拟到前村。 
暖风初转袖， 
小径忽开门。 
却忆临塘桥下马， 
暗香不是黄昏。 
人生南北与谁论。 
岭梅花树下， 
闲听蜜蜂喧。 
昔走都门终夜雨， 
明朝泥淖堪惊。 
疏疏点点忽难鸣。 
数峰青似染， 
快活早来晴。 
十五年间春梦断， 
乱山寒食清明。 
无人挑菜踏青行。 
青鸠啼雨外， 
闲听寺中声。 
幸自不须端帖子， 
闲中一句如无。 
爱他午日午时书。 
惟应三五字， 
便是辟兵符。 
久雨石鲸未没， 
小风纨扇相疏。 
邀朋一笑共菖蒲。 
去年初禁酒， 
今日漫提壶。 
以上刘辰翁作品《临江仙》共15首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">乌夜啼</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">何年似永和年。 
记湖船。 
如此晴天无处、望新烟。 
江南女， 
裙四尺， 
合秋千。 
昨日老人曾见、久潸然。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">乳燕飞·贺新郎</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">赤壁之游乐。 
但古今、风清月白， 
更无坡作。 
矫首中洲公何许， 
共我横江孤鹤。 
把手笑、孙刘寂寞。 
颇有使君如今否， 
看青山、似我多前却。 
几见我、伴清酌。 
江心旧岂非城郭。 
抚千年、桑田海水， 
神游非昨。 
对影三人成六客， 
更倚归舟夜泊。 
尚听得、江城愁角。 
渺渺美人兮南浦， 
耿余怀、感泪伤离索。 
天正北， 
绕飞鹊。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">促拍丑奴儿</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">送岁可无诗。 
得团栾、忍不开眉。 
不记去年今夕梦， 
江东怀抱， 
江西信息， 
舍北妻儿。 
五十扊扅炊。 
待五十、富贵成痴。 
百年苦乐乘除看， 
今年一半， 
明年一半， 
更似儿时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">八声甘州</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">看飘飘、万里去东流， 
道伊去如风。 
便锦缆危潮， 
青山御宿， 
烟雨啼红。 
愁是明朝酒醒， 
听著返魂钟。 
留得春如故， 
了不关侬。 
春亦去人远矣， 
是别情何薄， 
归兴何浓。 
但江南好□， 
未便到芙蓉。 
念今夜、初程何处， 
有何人、垂袖舞行宫。 
青青柳， 
留君如此， 
如此匆匆。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">六丑</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">看东风海底， 
送落日、飞空如掷。 
醉游暮归， 
怕西州堕策。 
归路偏失。 
记上元时节， 
千门立马， 
望金坡残雪。 
素娥推下团栾辙。 
塞草惊尘， 
河水渡楫。 
悠悠雨丝风拂。 
但相随断雁， 
时度荒泽。 
回头紫陌。 
梦归归未得。 
憔悴江南， 
秋风旧客。 
去年说著今日。 
漫故人相命， 
玳筵鸣瑟。 
愁汗漫、全林杯窄。 
况飘泊相遇， 
当时老叟， 
梨园歌籍。 
高歌为我几回阕。 
似子规、落月啼乌悄， 
傍人泪滴。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">六州歌头</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">向来人道， 
真个胜周公。 
燕然眇。 
浯溪小。 
万世功。 
再建隆。 
十五年宇宙， 
宫中膺。 
堂中伴。 
翻虎鼠， 
搏鸇雀， 
覆蛇龙。 
鹤发庞眉， 
憔悴空山久， 
来上东封。 
便一朝符瑞， 
四十万人同。 
说甚东风。 
怕西风。 
甚边尘起， 
渔阳惨。 
霓裳断。 
广寒宫。 
青楼杳。 
朱门悄。 
镜湖空。 
里湖通。 
大纛高牙去， 
人不见， 
港重重。 
斜阳外， 
芳草碧， 
落花红。 
抛尽黄金无计， 
方知道、前此和戎。 
但千年传说， 
夜半一声铜。 
何面江东。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">兰陵王</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">雁归北。 
渺渺茫茫似客。 
春湖里， 
曾见去帆， 
谁遣江头絮风息。 
千年记当日。 
难得。 
宽闲抱膝。 
兴亡事， 
马上飞花， 
看取残阳照亭驿。 
哀拍。 
愿归骨。 
怅毡帐何匹， 
湩酪何食。 
相思青冢头应白。 
想荒坟酹酒， 
过车回首， 
香魂携手抱相泣。 
但青草无色。 
语绝。 
更愁极。 
漫一番青青， 
一番陈迹。 
瑶池黄竹哀离席。 
约八骏犹到， 
露桃重摘。 
金铜知道， 
忍去国， 
忍去国。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">内家娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">结客少年场。 
携高李、闻笛赋游梁。 
看汉水淮山， 
高楼共卧， 
融尊郑驿， 
飞盖相望。 
春风里， 
种他红与白， 
笑我懒中忙。 
供奉後来， 
玄都桃改， 
佳人好在， 
庾岭梅香。 
何处最难忘。 
会稽归鬓晚， 
空带吴霜。 
赢得黄冠野服， 
笑傲羲皇。 
看花外小车， 
出长生洞， 
橘中二老， 
斗智琼黄。 
称寿堂添十字， 
孙认三房。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">减字木兰花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">送春待晓。 
春是五更先去了。 
我醉方知。 
春正怜伊怕别伊。 
留君不可。 
归到海边方忆我。 
做尽花归。 
欲赠君时少一枝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">千秋岁</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">新篘熟也， 
借问谁家早。 
梅影里， 
蜂儿绕。 
三更残月上， 
一夜霜天晓。 
溪桥小， 
春风有意年年到。 
当年青鸟去， 
落叶无人扫。 
铜柱仄， 
瑶池老。 
残钟长乐树， 
坠马咸阳道。 
空回首， 
御街人卖南京枣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南乡子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">宽处略从容。 
华水华山自不同。 
旧日诸贤携手恨， 
匆匆。 
只说明年甚处重。 
几岁避辽东。 
茅竹秋风一并空。 
欲望辽东何处是， 
濛濛。 
也似秦楼一梦中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南歌子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">搔困麻仙爪， 
含暄忍客衣。 
夜长窗月露成帏。 
不说明朝风雨、自当归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">卜算子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">早已是三年， 
父老依依借。 
顾与天公借几年， 
保我鸡豚社。 
□□□□□， 
□□□□□。 
□□□□□□□， 
□□□□□。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">品令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">满庭芳草。 
更昨日、落红如扫。 
绿阴正似人怀抱。 
一声睍睆， 
春色何曾老。 
幸自不须人起早。 
寂寞如相恼。 
旧时闻处青门道。 
禁烟时候， 
柳下人家好。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">唐多令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">日落紫霞洲。 
兰舟稳放流。 
玉虹仙、如在黄楼。 
何必锦袍吹玉笛， 
听欸乃、数声秋。 
赤壁舞涛头。 
周郎还到不。 
倚西风、袅袅余愁。 
唤起横江飞道士， 
来伴我、月中游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">声声慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">西风坠绿。 
唤起春娇， 
嫣然困倚修竹。 
落帽人来， 
花艳乍惊郎目。 
相思尚带旧子， 
甚凄凉、未忺妆束。 
吟鬓底， 
伴寒香一朵， 
并簪黄菊。 
却待金盘华屋。 
园林静、多情怎禁幽独。 
蛱蝶应愁， 
明日落红难触。 
那堪雁霜渐重， 
怕黄昏、欲睡未足。 
翠袖冷， 
且莫辞、花下秉烛。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">夜飞鹊·夜飞鹊慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">何曾见飞渡， 
年又年痴。 
今古相望犹疑。 
朱颜一去似流水， 
断桥魂梦参差。 
何堪更嗟迟暮， 
听旁人说与， 
此夕佳期。 
深深代籍， 
盼悠悠、北地胭脂。 
谁寄扬州破镜， 
遍海角天涯， 
空待人归。 
自小秦楼望巧， 
吴机回锦， 
歌舞为谁。 
星萍耿耿， 
算欢娱， 
未省流离。 
但秋衾梦浅， 
云闲曲远， 
薄命同时。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">大圣乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">芳草如云， 
飞红似雨， 
卖花声过。 
况回首、洗马塍荒， 
更寒食、宫人斜闭， 
烟雨铜驼。 
提壶卢何所得酒， 
泥滑滑、行不得也哥哥。 
伤心处， 
斜阳巷陌， 
人唱西河。 
天下事， 
不如意十常八九， 
无奈何。 
论兵忍事， 
对客称好， 
面皱如靴。 
广武噫嘻， 
东陵反覆， 
欢乐少兮哀怨多。 
休眉锁。 
问朱颜去也， 
还更来麽。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">大</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">任琐窗深、重帘闭， 
春寒知有人处。 
常年笑花信， 
问东风情性， 
是娇是妒。 
冰柳成须， 
吹桃欲削， 
知更海堂堪否。 
相将燕归又， 
看香泥半雪， 
欲归还误。 
漫低回芳草， 
依稀寒食， 
朱门封絮。 
少年惯羁旅。 
乱山断， 
敧树唤船渡。 
正暗想、鸡声落月， 
梅影孤屏， 
更梦衾、千重似雾。 
相如倦游去。 
掩四壁、凄其春暮。 
休回首、都门路。 
几番行晓， 
个个阿娇深贮。 
而今断烟细雨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">太常引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">此公去暑似新秋。 
吏毒一句句。 
行县胜监州。 
觉甘雨、随车应求。 
鹭清为酒， 
螺清为寿， 
起舞祝君侯。 
急召也须留。 
廿四考、中书到头。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">好事近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">□後百年闲， 
元度自伤来暮。 
打破虚空无碍， 
共乘龙飞去。 
更参末後句如何， 
此事未能付。 
前遇小桥风雪， 
是君诗成处。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">如梦令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">睡眼青阴欲午。 
当户小风轻暑。 
倦近碧阑干， 
斜影却扶人去。 
无绪。 
无绪。 
落落一襟轻举。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宝鼎现</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">红妆春骑。 
踏月影、竿旗穿市。 
望不尽、楼台歌舞， 
习习香尘莲步底。 
箫声断、约彩鸾归去， 
未怕金吾呵醉。 
甚辇路、喧阗且止。 
听得念奴歌起。 
父老犹记宣和事。 
抱铜仙、清泪如水。 
还转盼、沙河多丽。 
滉漾明光连邸第。 
帘影冻、散红光成绮。 
月浸葡萄十里。 
看往来、神仙才子。 
肯把菱花扑碎。 
肠断竹马儿童， 
空见说、三千乐指。 
等多时春不归来， 
到春时欲睡。 
又说向、灯前拥髻。 
暗滴鲛珠坠。 
便当日、亲见霓裳， 
天上人间梦里。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宴春台</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">五十三年， 
韶华刚度， 
今年夏五十三。 
瑞鹤朝来， 
待公弥月重探。 
人生贵寿多男。 
看斓斑室， 
添个荷衫。 
□□□， 
亭亭八面， 
醉倚红酣。 
承平故事， 
暇日清谈。 
云龙风虎， 
塞北江南。 
午桥午枕， 
羲皇白日如惔。 
手种蟠桃， 
明年看取， 
实大如柑。 
奈何堪。 
天妒人睡美， 
趣趁朝参。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山花子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">东风解手即天涯。 
曲曲青山不可遮。 
如此苍茫君莫怪， 
是归家。 
阊阖相迎悲最苦， 
英雄知道鬓先华。 
更欲徘徊春尚肯， 
已无花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">归国遥</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">初雨歇。 
照水绿腰裙带熟。 
杨花不做人情雪。 
风流欲过前村蝶。 
羞成别。 
回头却恨春三月。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">归朝歌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">最是一人称好处。 
昨日小春留得住。 
梅花信信望东风， 
须待公归香满路。 
年时今已度。 
长是巴山深夜雨。 
宣又召， 
凯还簇簇， 
要见寿觞举。 
扫尽窝蜂闲绣斧。 
叠鼓春声欢岁暮。 
燕台剑履趣锋车， 
银信低低传好语。 
紫貂裘脱与。 
肘印累累映三组。 
但重省， 
西来斗水， 
忘却爱卿取。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆旧游</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">渺山城故苑， 
烟横绿野， 
林胜青油。 
甚相思只在， 
华清泉侧， 
凝碧池头。 
故人念我何处， 
坠泪水西流。 
念寒食如君， 
江南似我， 
花絮悠悠。 
不知身南北， 
对断烟禁火， 
蹇六年留。 
恨听莺不见， 
到而今又恨， 
睍睆成愁。 
去年相携流落， 
回首隔芳洲。 
但行去行来， 
春风春水无过舟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆江南</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">花几许， 
已报八分催。 
却问主人何处去， 
且容老子个中来。 
花外主人回。 
年时客， 
如今安在哉。 
正喜锦宫城烂漫， 
忽惊花鸟使摧颓。 
世事只添杯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆秦娥</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">梅花节。 
白头卧起餐毡雪。 
餐毡雪。 
上林雁断， 
上林书绝。 
伤心最是河梁别。 
无人共拜天边月。 
天边月。 
一尊对影， 
一编残发。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">念奴娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">先生自寿， 
拥衾寒， 
重赋凌云游意。 
我有大儿孔文举， 
弱冠駸駸暮齿。 
桃已三偷， 
树犹如此， 
前度花开几。 
蓬莱可塞， 
还童却老无计。 
为此授笔翩翩， 
大江东去， 
好似歌头起。 
寄与两家孙又子， 
长看以文为戏。 
某所某公， 
同年同月， 
谁翦招魂纸。 
前三例好， 
不须举後三例。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">恋绣衾</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">困如宿酒犹未销。 
满华堂、羞见目招。 
忽折向、西邻去， 
教旁人、看上马娇。 
肉色似花难可得， 
但花如、肉色妖娆。 
谁说汉宫飞燕， 
到而今、犹带脸潮。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">意难忘</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">角动寒谯。 
看雨中灯市， 
雪意潇潇。 
星球明戏马， 
歌管杂鸣刁。 
泥没膝， 
舞停腰。 
焰蜡任风销。 
更可怜、红啼桃槛， 
绿暗杨桥。 
当年乐事朝朝。 
曾锦鞍呼妓， 
金屋藏娇。 
围香春斗酒， 
坐月夜吹箫。 
今老矣， 
倦歌谣。 
嫌杀杜家乔。 
漫三杯、踞炉觅句， 
断送春宵。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">扫花游·扫地游</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">春台路古， 
想店月潭云， 
鸡鸣关候。 
巾车尔久。 
记湘累降日， 
留词劝酒。 
不是行边， 
待与持杯论斗。 
算吾寿。 
已待得河清， 
万古晴昼。 
京国事转手。 
漫宫粉堆黄， 
髻妆啼旧。 
瑶池在否。 
自刘郎去後， 
宴期重负。 
解事天公， 
道是全无又有。 
浯溪友。 
笑浯溪、至今聱叟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摊破浣溪沙·山花子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">醉里微寒著面醒。 
天风不展帽敧倾。 
行过溪深松雪下， 
夜三更。 
白白野田铺似月， 
瑽瑽沙路踏如冰。 
不见剡溪三百曲， 
一舟横。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摘红英</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">花朝月。 
朦胧别。 
朦胧也胜檐声咽。 
亲曾说。 
令人悦。 
落花情绪， 
上坟时节。 
花阴雪。 
花阴灭。 
柳风一似秋千掣。 
晴未决。 
晴还缺。 
一番寒食， 
满村啼鴂。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摸鱼儿二一首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">待借留、几曾留得， 
来鸿空怨秋老。 
至今父老依依恨， 
犹说李将军好。 
东门草。 
早不为东风， 
遮却长安道。 
馀民如槁。 
愿金印重来， 
洪都开府， 
定复几时到。 
秋江鹭， 
尤记当年潦倒。 
沧洲无复华皓。 
朝饥堕泪荒田雨， 
洗忆窝蜂败扫。 
天能报。 
看凤烛亭亭， 
玉树宽人抱。 
风霜善保。 
但逢驿寄书， 
无书寄语， 
要说趋朝早。 
待欲□、家山未得， 
方知名不如酒。 
丹砂便做金句漏， 
难遣鬓青似柳。 
试搔首。 
记移竹南塘， 
又是三年後。 
情怀非旧。 
叹少日相如， 
垆边老去， 
能赋上林否。 
种兰处， 
赢得青青种韭。 
渊明中路相候。 
何须更待三三径， 
也自长拖衫袖。 
青袍皱。 
便持当金貂， 
赊取邻家有。 
小儿拍手。 
笑昨醉如泥， 
盟言止酒， 
何事醒来又。 
道醉乡、无边无岸， 
一尊到彼殊径。 
是间转海人知处， 
尺地不教渠剩。 
尊亦瘿。 
问一斗消酲， 
一石犹难信。 
临风小等。 
记我友醒狂， 
相从有意， 
中路恨羌永。 
梅花晚， 
早已雪堆余鬓。 
此花宁复风韵。 
空寒独倚天为主， 
天又几时曾定。 
今为晋。 
看秦女山中， 
绿发垂垂顶。 
百年一瞬。 
叹高卧北窗， 
闲过五十， 
无说答形影。 
对尊前、簪花骑竹， 
老胡起起能舞。 
春风浩荡天涯去， 
惟有薰吟自语。 
槐正午。 
看万户蜂脾， 
帘幕双双乳。 
娇儿呆女。 
漫学得琵琶， 
依稀马上， 
总是主恩处。 
凌烟像， 
空倚临风玉树。 
升沈事遽如许。 
刘郎贯是瑶池客， 
又醉碧桃三度。 
花下数。 
记三度三千， 
结子多红雨。 
年年五五。 
共准拟阶庭， 
钗符献酒， 
袅袅缀双虎。 
更比他、东风前度， 
依然一榻如许。 
深深旧是谁家府， 
落日画梁燕语。 
帘半雨。 
记湖海平生， 
相遇忘宾主。 
阑珊春暮。 
看城郭参差， 
长空澹澹， 
沙鸟自来去。 
江山好， 
立马白云飞处。 
秦川终是吾土。 
登临笑傲西山笏， 
烟树高高杜宇。 
君且住。 
况双井泉甘， 
汲遍茶堪煮。 
歌残金缕。 
恰黄鹤飞来， 
月明三弄， 
仍是岳阳吕。 
记歌头、辛壬癸甲， 
乌乌能知谁晓。 
梅花不待元宵好， 
雪月交光独照。 
愁未老。 
更老似渠□， 
冷面迎相笑。 
君词定峭。 
但减十年前， 
偎桃傍李， 
肯独为梅好。 
山中好。 
可但一枝春早。 
道边无限花草。 
米嘉荣共何戡在， 
还忆永新娇小。 
明年了。 
又唤起流莺， 
又自愁鹃叫。 
东皇太昊。 
更不是琼花， 
香无半点， 
一笑使人倒。 
记玄都、看花君子， 
一生恨奈何许。 
青云紫陌悠悠者， 
几个玉人成土。 
今在否。 
但四海九州， 
屈指从头疏。 
吾年空负。 
看射虎南山， 
遭逢醉尉， 
何须饮田父。 
神清梦， 
也是堂堂欧府。 
此中无破头虑。 
种槐不隔鞭蛆恶， 
更祝二郎儿做。 
苍苍古。 
漫年又一年， 
老却南公楚。 
池塘春暮。 
笑步步鸣蛙， 
看成两部， 
正似未忘鼓。 
渐无多、诗朋酒伴， 
东林复几人许。 
旧时船子西湖柳， 
词与东风尘土。 
重记否。 
那月月下旬， 
且避何人疏。 
当朝自负。 
甚堕髻愁眉， 
滕韝短後， 
一往似伧父。 
当年事， 
伤心说庾开府。 
人生无百年虑。 
虎头燕颔人间肉， 
不是蜜翁翁做。 
今又古。 
是楚对凡亡， 
为是凡亡楚。 
朝朝暮暮。 
听画角楼头， 
呜咽未断， 
重数五更鼓。 
懒能看、海桑世界， 
风花过眼如传。 
月明昨夜庭流水， 
天色朝来都变。 
尘石烂。 
铢衣坏， 
和衣减尽谁能怨。 
秦亡楚倦。 
但翦烛西窗， 
秋声入竹， 
点点已如霰。 
当年事， 
本是泗亭沛县。 
却教绵蕝成殿。 
暮年八阵那曾用， 
付与江流石转。 
前楚辩。 
今哨遍， 
是乌乌者灯前劝。 
乾坤较健。 
叹君已归休， 
吾方俯仰， 
种种未曾见。 
渺斜阳、村烟酒市， 
独教王谢如此。 
渔翁梦入江头絮， 
寂寂平安西子。 
东风起。 
东风起。 
种桃千树皆流水。 
桥边万里。 
甚老子情锺， 
明朝後日， 
又洒送春泪。 
春过雨， 
历历远山如洗。 
暮云堪共谁倚。 
诸贤洛下风流散， 
轻薄纷纷馀几。 
聊尔尔。 
问世事。 
何如自嗅残花蕊。 
金铜剑履。 
但陌上相逢， 
摩挲一笑， 
铸此几时矣。 
三百年、人间天上， 
遽如许、遽如许。 
落花寒食东风雨， 
漠漠长陵抔土。 
魂归否。 
怕些不分明， 
又堕人笺疏。 
且无相负。 
记昔与诸贤， 
共谈洛下， 
曾识老人父。 
牛衣泪， 
冷落闻鸡东府。 
风尘曾独深虑。 
子规声断长门晓， 
春梦不堪重做。 
千万古。 
但目极心伤， 
宛转虞兮楚。 
江东日暮。 
想野草荒田， 
而今何处， 
不待雍门鼓。 
是他家、绛唇翠袖， 
可容卿有功否。 
相思不到胭脂井， 
只隔东林烟柳。 
春去又。 
漫一夜东风， 
吹得花成旧。 
无人举酒。 
但照影堤流， 
图他红泪， 
飘洒到襟袖。 
人间事， 
大半归谋诸妇。 
不如意十八九。 
敲门夜半窥园李， 
赤脚玉川惊走。 
何处有。 
更炙烛风流， 
看到人归後。 
休休回首。 
笑旧日园林， 
佺巢蜀锦， 
处处可携手。 
是耶非、吾年如此， 
更痴更悔今昨。 
狂吟近日疏于酒， 
转似秋山瘦削。 
浑未觉。 
恁儿子门生， 
前度登高弱。 
情怀又恶。 
叹亲友中年， 
不堪离别， 
况复久零落。 
长生乐。 
有分神仙难学。 
人生聊复行乐。 
百年半梦随流水， 
半在南枝北萼。 
妾命薄。 
但寂寞黄昏， 
时听城楼角。 
愁无可著。 
且取醉尊前， 
明朝休问， 
昨日已忘却。 
是疑他、春来倏忽， 
是疑岁别人去。 
古今守岁言无说， 
长是酒阑情绪。 
堪恨处。 
曾亲见都人， 
户户银花树。 
星河未曙。 
听朝马笼街， 
火城簇</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">昭君怨</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">月出东山之上。 
长忆御街人唱。 
恨我不能琴。 
有琴心。 
徙倚秋波平莹。 
渐久玉肌清冷。 
待更下阑干。 
起来看。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">最高楼</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">非是雪， 
只是玉楼成。 
屑不尽云英。 
东边老树颓然折， 
西头稚柳爆然声。 
试平安， 
松丈丈， 
竹兄兄。 
有谁向、金船呼小玉， 
又谁怜、纸帐梦飞琼。 
怪疏影， 
坠娉婷。 
唤起老张寒蔌蔌， 
好歌白雪与君听。 
但党家， 
人笑道， 
太粗生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">望江南·忆江南</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">梧桐子， 
看到月西楼。 
醋酽橙黄分蟹壳， 
麝香荷叶剥鸡头。 
人在御街游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">朝中措</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">炼花为露玉为瓶。 
佳客为频倾。 
耐得风霜满鬓， 
此身合是金茎。 
墙头竹外， 
洞房初就， 
画阁新成。 
嚼得梅花透骨， 
何愁不会长生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">木兰花慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">自崆峒麦熟， 
耕犊满、桔槔闲。 
笑吾党清谈， 
长衣櫑具， 
更进贤冠。 
仓皇庇公宇下， 
便秋风、江上不惊寒。 
雪夜入三城易， 
槐阴护一家难。 
东山。 
零雨几时还。 
领客竹林间。 
看满座空尊， 
轻裘缓带， 
绿鬓朱颜。 
风流一笑余事， 
定碑金、无恙庾家完。 
又赋南烹初食， 
明朝餐玉何山。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">柳梢青</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">铁马蒙毡， 
银花洒泪， 
春入愁城。 
笛里番腔， 
街头戏鼓， 
不是歌声。 
那堪独坐青灯， 
想故国， 
高台月明。 
辇下风光， 
山中岁月， 
海上心情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">桂枝香</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">吹箫人去。 
但桂影徘徊， 
荒杯承露。 
东望鞭芙缥缈， 
寒光如注。 
去年夜半横江梦， 
倚危樯， 
参差曾赋。 
茫茫角动， 
回舟尽兴， 
未惊鸥鹭。 
情知道、明年何处。 
漫待客黄楼， 
尘波前度。 
二十四桥， 
颇有杜书记否。 
二三字者今如此， 
看使君、角巾东路。 
人间俯仰， 
悲欢何限， 
团圆如故。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">梅花引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">酒熟未。 
梅开未。 
去年迟待重来醉。 
笑当筵。 
舞当筵。 
惟有今年。 
八十是开年。 
参差野袂成归鹤。 
石鼎未开容剥啄。 
岁开尊。 
岁添孙。 
孙又开尊。 
福曜萃高门。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水调歌头二四首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">百千孙子子， 
八十老翁翁。 
人间天下清福， 
阅世苦难同。 
谁叹东门猎倦， 
谁笑南阳舞罢， 
万事五更钟。 
但愿人长久， 
聊复进杯中。 
故侯瓜， 
丞相柏， 
大夫松。 
诸公健者安在， 
春梦转头空。 
可笑先生无病， 
病在枕流漱石， 
福至自然通。 
聋者固多笑， 
一笑更治聋。 
不成三五夜， 
不放霎时晴。 
长街灯火三两， 
到此眼方明。 
把似每时庭院， 
传说个般障子， 
无路与君行。 
推手复却手， 
都付断肠声。 
漏通晓， 
灯收市， 
人下棚。 
中山铁马何似， 
遗恨杳难平。 
一落掺挝声愤， 
再见大晟舞罢， 
乐事总伤情。 
便有尘随马， 
也任雨霖铃。 
不见古时月， 
何似汉时秋。 
朱陈村里新样， 
新妇又骑牛。 
欲脱参前氐後， 
又说河边河鼓， 
此会没来由。 
何处设瓜果， 
香动帻沟窭。 
郭郎老， 
谁为理， 
岂情流。 
人间□睡五日， 
五日复何悠。 
吾腹空虚久矣， 
子有满堂锦绣， 
犊鼻若为酬。 
玉友此时好， 
空负葛巾篘。 
不饮强须饮， 
不饮奈何明。 
也曾劬秃当了， 
依旧滑如冰。 
一吸金波荡漾， 
再吸琼楼倾倒， 
吾杓亦长盈。 
试入壶中看， 
只似世间晴。 
饮连江， 
江连月， 
月连城。 
十年离合老矣， 
悲喜得无情。 
想见凄然北望， 
欲说明年何处， 
衣露为君零。 
同此大圆镜， 
握手认环瀛。 
此夕酹江月， 
犹记濯缨秋。 
濯缨又去如水， 
安得主人留。 
旧日登楼长笑， 
此日新亭对泣， 
秃鬓冷飕飕。 
木落下极浦， 
渔唱发中洲。 
芙蓉阙， 
鸳鸯阁， 
凤凰楼。 
夜深白露纷下， 
谁见湿萤流。 
自有此生有客， 
但恨有鱼无酒， 
不了一生浮。 
重省看潮去， 
今夕是杭州。 
夫子惠收我， 
谓我古心徒。 
闲居有客无酒， 
有酒又无鱼。 
报道犀兵远坠， 
问讯陈人何似， 
陈似隔年萸。 
天壤亦大矣， 
知有孔融乎。 
白雪歌， 
丹元赞， 
赫蹄书。 
洪崖何自过我， 
便作授经图。 
教我天根骑月， 
规我扶摇去意， 
餐我白芝符。 
从此须溪里， 
更著赤松湖。 
鹤会正阳後， 
又为此公来。 
向时圯上， 
不似魁梧出尘埃。 
少日河东赋手， 
醉里新丰对草， 
谈笑上金台。 
太子少灵气， 
马客岂仙才。 
紫貂裘， 
骇犀剑， 
鹦鹉杯。 
龙涎沈水是浅， 
薄命有人猜。 
闻说老仙清健， 
想见风姿皓伟， 
天语快行催。 
凫舄看双去， 
槐第似亲栽。 
寂寂复寂寂， 
此月古时明。 
银河也变成陆， 
灰劫断槎横。 
历落英雄孺子， 
灭没龙光牛斗， 
胜败黯然平。 
玉笛叫空阔， 
终有故人情。 
雁南飞， 
乌绕树， 
鹤归城。 
问君有酒， 
何不鼓瑟更吹笙。 
我饮呜呜起舞， 
我舞僛僛白发， 
顾影可怜生。 
旧日中秋客， 
几处几回晴。 
两声深院里， 
歌扇小楼中。 
当时飞燕马上， 
妖艳为谁容。 
娇颤须扶未稳， 
腰袅轻笼小驻， 
玉女最愁峰。 
掠鬓过车骤， 
回首意冲冲。 
宝钗斜， 
云鬓乱， 
几曾逢。 
谁知去三步远， 
此痛与君同。 
玉箸残妆谁见， 
獭髓轻痕妙补， 
粉黛不须浓。 
重见为低诉， 
馀恨更匆匆。 
落日半亭榭， 
山影没壶中。 
苍然欲不可极， 
迢递未归鸿。 
锦织家人何在， 
春寄故人不到， 
寂寞听疏钟。 
木末见江去， 
无雪著渔翁。 
词舂容， 
歌慷慨， 
语玲珑。 
岁云暮矣相见， 
明日是东风。 
远想使君台上， 
携手与人同乐， 
中夜说元龙。 
世事无足语， 
且看烛花红。 
明月隔千里， 
风动帐纹开。 
故人锦字如梦， 
梦转雁初来。 
倚遍西山朝爽， 
行过石头旧渡， 
久别忽经怀。 
不得与之语， 
日夕独持杯。 
调绿水， 
歌白雪， 
有心哉。 
也知尻高啄俯， 
无计脱尘埃。 
狗尾貂蝉满座， 
贝带鵕鸃弄粉， 
一舆一臣台。 
岁晚不如愿， 
谁更忿灰堆。 
明月几万里， 
与子共中秋。 
古今良夜如此， 
寂寂几时留。 
何处胡笳三弄， 
尚有南楼馀兴， 
风起木飕飕。 
白石四山立， 
玉露下平洲。 
醉青州， 
歌赤壁， 
赋黄楼。 
人间安得十客， 
谭笑发中流。 
看取横江皓彩， 
犹似沈河白璧， 
光气彻天浮。 
举首快哉去， 
灯火见神州。 
群动各已息， 
在汝梦中游。 
尘埃大地如水， 
儿女不堪愁。 
寂寂古人安在， 
冉冉吾年如此， 
何处有高楼。 
客有洞箫者， 
泪下不能收。 
庾楼坠， 
秦楼渺， 
楚楼休。 
知公所恨何事， 
不是为封侯。 
自有此山此月， 
说甚何年何处， 
重泛木兰舟。 
起舞酹英魄， 
馀愤海西流。 
山水无宿约， 
村暗自当还。 
不知有客乘兴， 
载我弄沧湾。 
酒吸明河欲尽， 
月落三星在下， 
未放水风闲。 
影转松起舞， 
扶步入林间。 
恨无人， 
横野笛， 
叫关山。 
知君慷慨何事， 
惜得米阳关。 
看取大江东去， 
把酒凄然北望， 
说著泪潺湲。 
我饮自须尽， 
君唱有何难。 
似似不常似， 
似我一生徒。 
画工自画龙种， 
忽近海飞鱼。 
大笑北宫称弟， 
遂使西河疑女， 
同气自椒萸。 
且谓杜公者， 
即是老君乎。 
日给华， 
芎蓏本， 
薛羊书。 
马师真只这是， 
可是躄浮图。 
大小卢同马异， 
天下使君与操， 
但欠虎铜符。 
说甚左眼痣， 
已过洞庭湖。 
天地有中气， 
第一是中元。 
新秋七七， 
月出河汉斗牛间。 
正是使君初度， 
如见中州河岳， 
绿鬓又朱颜。 
茎露一杯酒， 
清彻瑞人寰。 
大暑退， 
潢潦净， 
彩云斑。 
三壬三甲厚重， 
屹不动如山。 
从此五风十雨， 
自可三年一日， 
香寝镇狮蛮。 
起舞愿公寿， 
未可愿公还。 
未信仙都子， 
曾识老仙翁。 
卿卿少年去後， 
心与道人同。 
挥麈不须九锡， 
开阁苦无长物，</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">闲思十八年前， 
依稀正是公年纪。 
铜驼陌上， 
乌衣巷口， 
臣清如水。 
是处风筝， 
满城昼锦， 
儿郎俊伟。 
但幅巾藜杖， 
低垂白鬓， 
用与绮、问何里。 
最忆他年甘旨。 
也曾经、三仕三已。 
至今结习， 
馀年未了， 
业多生绮。 
安得滕廛， 
移将近市， 
长薰晋鄙。 
望福星炯炯， 
西江千里， 
待公来社。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">永遇乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">璧月初晴， 
黛云远澹， 
春事谁主。 
禁苑娇寒， 
湖堤倦暖， 
前度遽如许。 
香尘暗陌， 
华灯明昼， 
长是懒携手去。 
谁知道， 
断烟禁夜， 
满城似愁风雨。 
宣和旧日， 
临安南渡， 
芳景犹自如故。 
缃帙流离， 
风鬟三五， 
能赋词最苦。 
江南无路， 
鄜州今夜， 
此苦又谁知否。 
空相对， 
残釭无寐， 
满村社鼓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">汉宫春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">疏影横斜， 
似故人安道， 
只在前溪。 
年年望雪待月， 
漫倚吟矶。 
千红万紫， 
到春来、也是寻思。 
君不见， 
永阳江上， 
残梅冷雨丝丝。 
有几情人似我， 
漫骑牛卧笛， 
乱插繁枝。 
市门索笑憔悴， 
便作新知。 
城楼画角， 
又无花、只落空悲。 
但传说， 
寿阳一片， 
何曾迎面看飞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江城子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">红敧醉袖殢阑干。 
夜将阑。 
去难拚。 
烧蜜调蜂， 
重照锦团栾。 
春到洞房深处暖， 
方知道， 
月宫寒。 
枝枝红泪不曾乾。 
背人弹。 
语羞檀。 
欲睡心情， 
一似梦惊残。 
正自朦胧花下好， 
银烛里， 
几人看。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江城梅花引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">几年城中无看灯。 
夜三更。 
月空明。 
野庙残梅， 
村鼓自春声。 
长笑儿童忙踏舞， 
何曾见， 
宣德棚， 
不夜城。 
去年今年又伤心。 
去年晴。 
去年曾。 
不似今年， 
闲坐处、却不曾行。 
忆去年人、弹烛泪纵横。 
想见西窗窗下月， 
窗下月， 
是无情， 
是有情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">沁园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">刘子生时， 
当月下弦， 
输大半轮。 
记孤馆望云， 
朝饥讽午， 
寒炉拥雪， 
岁晚盘辛。 
比似先生， 
两壬相望， 
岂止参差一二旬。 
明年好， 
算乞浆得酒， 
酉胜如申。 
吾辰。 
定是雌辰。 
听穷鬼揶揄数得真。 
但鹤唳华亭， 
贵何似贱， 
珠沈金谷， 
富不如贫。 
明月清风， 
晴春暖日， 
出入千重云水身。 
吾老矣， 
叹臣之少也， 
已不如人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">法驾导引</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">天正子， 
天正子， 
亥正较差些。 
床下玉灵头戴九， 
手中铜叶锦添花。 
乞汝作飞霞。 
辽东鹤， 
辽东鹤， 
无语鹤头斜。 
尘土不知灰变缟， 
周遭会见顶成砂。 
城郭待还家。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洞仙歌</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">也曾海上， 
啖如瓜大枣。 
海上归来相公老。 
画堂深、满引明月清风， 
家山好、一笑尘生蓬岛。 
六年春易过， 
赢得清阴， 
到处持杯藉芳草。 
看明年此日， 
人在黄金台上， 
早整顿、乾坤事了。 
但细数斋年几人存， 
更宰相高年， 
几人能到。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浣溪沙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">高卧何须说打乖。 
小篱过雨翠长街。 
缃桃定有踏青鞋。 
晴日又思花处所， 
东风绝似柳情怀。 
人间安得酒如淮。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浪淘沙</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">卷海海翻杯。 
倾动蓬莱。 
似嫌到处马头埃。 
雨洗御街流到我， 
吹向潮回。 
寒似雪天梅。 
安石榴开。 
绣衾重暖笑炉灰。 
料想东风还忆我， 
昨夜归来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清平乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">深红半面。 
一似墙头见。 
草树池塘青一片。 
独倚阑干几遍。 
更谁绛袖朱唇。 
火云相对英英。 
笑杀牡丹正午， 
离披不任看承。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满庭芳</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">空谷无花， 
新篘有酒， 
去年穷胜今年。 
蛩吟蛩和， 
且省费蛮笺。 
闻说先生去也， 
江南岸、缚草为船。 
依然在， 
山栖寒食， 
路断却归廛。 
老人， 
三又两， 
清风作供， 
晴日生烟。 
但高高杜宇， 
不办行缠。 
几度披衣教我， 
二升内、煮石烧铅。 
休重道， 
玉龙无孔， 
夜夜叫穿天。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满江红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">十岁儿童， 
看骑竹、花阴满城。 
与新第、桐乡孙子， 
高下齐生。 
倚枕不寻柯下梦， 
举头自爱橘中名。 
但有时、米价问如何， 
公助平。 
东西塾， 
听书声。 
长短卷， 
和诗成。 
总神仙清福， 
前辈家庭。 
试问凌烟图相国， 
何如洛寺写耆英。 
甚天公、属意富民侯， 
银信青。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">点绛唇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">小阁横窗， 
倩谁画得梅梢远。 
那回半面。 
曾向屏间见。 
风雪空山， 
怀抱无荀倩。 
春堪恋。 
自羞片片。 
更逐东风转。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">烛影摇红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">明月如冰， 
乱云飞下斜河去。 
旋呼艇子载箫声， 
风景还如故。 
袅袅余怀何许。 
听尊前、呜呜似诉。 
近年潮信， 
万里阴晴， 
和天无据。 
有客秋风， 
去时留下金盘露。 
少年终夜奏胡笳， 
谁料归无路。 
同是江南倦旅。 
封婵娟、君歌我舞。 
醉中休问， 
明月明年， 
人在何处。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玉楼春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">霜风不动晴明好。 
探梅有约城东道。 
桥边失却老仙期， 
城门落日人归早。 
野田一望迷芳草。 
除是腾空君後到。 
立马三周黛佛头， 
参差中路令人老。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">琐窗寒</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">嫩绿如新， 
娇莺似旧， 
今吾非故。 
空山过雨， 
睍睆留春春去。 
似尊前曲曲阳关， 
行人回首江南处。 
漫停云低黯， 
征衫憔悴， 
酒痕犹污。 
欲语。 
浑未住。 
记匹马经行， 
风林烟树。 
家山何在， 
想见绿窗啼雾。 
又何堪满目凄凉， 
故园梦里能归否。 
但数声、惊觉行云， 
重省佳期误。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑞鹤仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">正丹翁初度。 
对花满江城， 
晓莺欲语。 
崆峒在何处。 
渐雨过农郊， 
劝耕问路。 
州人争观。 
问坡老、重来是否。 
把看灯、传说风流， 
八境尽图新句。 
如许。 
老子文章， 
挥毫立马， 
脱靴嫌污。 
太平易作。 
听父老， 
歌襦裤。 
愿使君小住， 
五风十雨。 
重见一麸三黍。 
又天边、飞诏殷勤， 
说相将去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑞龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">老人语。 
曾见昨日开炉， 
坠天花否。 
生年不合荒荒， 
枯根薄命， 
婵娟误汝。 
那知许。 
女乐如烟点点， 
江南处处。 
何时重到湖堧， 
淋漓载酒， 
依稀吊古。 
终待胭脂露掌， 
弄鸥招鹤， 
凭君画取。 
万柳漫堤， 
一丝一泪垂雨。 
濛濛絮里， 
又送金铜去。 
漫肠断、王孙望帝， 
呕心囊句。 
市隐今成趣。 
袖回地狭， 
天吴凤舞。 
莫是青州谱。 
怎不早， 
翩翩向青州住。 
回头蜃海， 
已沉花雾。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">疏影</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">香篝素被。 
听花犯低低， 
瑶花开未。 
长记那时， 
炽炭围炉， 
瘦妻换酒行试。 
当家人在销金帐， 
约莫是、打围归际。 
又谁知、别忆烹茶， 
冷落故家愁思。 
闻道滕骄巽懒， 
今朝待檄与， 
翻云须易。 
白白不成， 
又不教晴， 
做尽黄昏情味。 
银河本是冰冰底。 
怎忍向、东风成水。 
待满城、玉宇琼楼， 
却报卧庐人起。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">百字令·念奴娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">洞房停烛， 
似新岁， 
数到上元时节。 
一盏屠苏千岁酒， 
添得新人罗列。 
昨日迎长， 
今朝献寿， 
尝团团佳月。 
永和春好， 
用之不竭嘉客。 
见说海上归来， 
有如瓜大枣， 
无人分得。 
六十二三刘梦得， 
输与香山乐色。 
菱谷二绡， 
杨枝春草， 
歌舞琵琶笛。 
只愁元日， 
玉龙催上金驿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">祝英台近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">昨朝晴， 
今朝雨。 
渺莽遽如许。 
厌听儿童， 
总是涨江语。 
是谁力挽天河， 
误他仙客， 
并失却、乘槎来路。 
断肠苦。 
翦烛深夜巴山， 
酒醒听如故。 
勃窣荷衣， 
堕泪少乾土。 
从初错铸鸱夷， 
不如归去， 
到今此、欲归何处。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">绮寮怨</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">漫道十年前事， 
闷怀天又阴。 
何须恨、典了西湖， 
更笑君、宴罢琼林。 
闲时数声啼鸟， 
凄然似、上阳宫女心。 
记断桥、急管危弦， 
歌声远， 
玉树金缕沈。 
看万年枝上禽。 
徊徨落月， 
断肠理绝弦琴。 
魂梦追寻。 
挥泪赋白头吟。 
当年未知行乐， 
无日夜、望乡音。 
何期至今。 
绿杨外、芳草庭院深。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">花犯</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">海山昏， 
寒云欲下， 
低低压吹帽。 
平沙浩浩。 
想关塞无烟， 
时动衰草。 
苏郎卧处愁难扫。 
江南春不到。 
但怅望、雪花夜白， 
人间憔悴好。 
谁知广寒梦无憀， 
丁宁白玉炼， 
不关怀抱。 
看清浅、桑田外， 
尘生热恼。 
待说与、天公知道。 
期腊尽春来事宜早。 
更几日、银河信断， 
梅花容易老。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">莺啼序</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">闷如愁红著雨， 
卷地吹不起。 
便故人渺渺， 
相逢前事， 
欲语还已。 
凝望久、荒城落日， 
五湖四海烟浪里。 
问而今何处， 
寄声旧时邻里。 
闲说那回， 
海上苏李。 
雪深夜如被。 
想携手、汉天不语， 
叫□不应疑水。 
待河梁、一尊落月， 
生非死别君如酹。 
望故人阁上， 
依稀长剑方履。 
古人已矣， 
垂名青史， 
谓当如此矣。 
又谁料浮沈， 
自得鱼计。 
赏心乐事， 
良辰美景， 
撞钟舞女， 
朱门大第。 
雕鞍骏马番装笠， 
笑虚名何与身前事。 
区区相望， 
饿死西山， 
悬目东门， 
人生何乐为此。 
古人已矣， 
天下英雄， 
使君与操耳。 
听喔喔、鸡鸣早起， 
屡舞徘徊， 
痛饮高楼， 
狂歌过市。 
苍苍万古， 
羲农周孔， 
文章事业星辰上， 
到而今、枯见银河底。 
笑他黄纸除君， 
红旗报我， 
为君助喜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">菩萨蛮</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">画梁语透帘栊晓。 
坼桐风送杨花老。 
细雨绿阴寒。 
罗襟只似单。 
青门三里道。 
个个游芳草。 
比似嫁来看。 
踏青难更难。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">虞美人十八首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">花心定有何人捻。 
晕晕如娇靥。 
一痕明月老春宵。 
正似酥胸潮脸、不曾销。 
当年掌上开元宝。 
半是杨妃爪。 
若教此掏到痴人。 
任是高墙无路、蝶翻身。 
黄柑擘破传春雾。 
新酒如清露。 
城中也是几分灯。 
自爱城山堂上、两三星。 
枝头未便风和雨。 
寂寞无歌舞。 
天公肯放上元晴。 
自是六街三市、少人行。 
黄帘绿幕窗垂雾。 
表立如承露。 
夕郎偷看御街灯。 
归奔河边残点、乱如星。 
开园蒋李游春雨。 
蛱蝶穿人舞。 
如今烟草锁春晴。 
并与苏堤葛岭、不堪行。 
娟娟二八清明了。 
犹说淮阳早。 
钱欧陆谱遍花光。 
红到寿阳、也不说淮阳。 
此花地望元非薄。 
回首伤流落。 
洛阳闲岁断春风。 
怎不当时道是、洛阳红。 
空明一朵扬州白。 
红紫无□色。 
是谁唤作水晶球。 
惹起高烧银烛、上元愁。 
去年一捧飞来雪。 
不似渠千叶。 
狂风一蹴过秋千。 
憔悴玉人和泪、望婵娟。 
楼台烟雨朱门悄。 
乔木芳云杪。 
半窗天晓又闻莺。 
比似当年春尽、最关情。 
客中自被啼鹃恼。 
况落春归道。 
满怀憔悴有谁知。 
犹记涌金门外、送人时。 
梅梢腊尽春归了。 
毕竟春寒少。 
乱山残烛雪和风。 
犹胜阴山海上、窖群中。 
年光老去才情在。 
惟有华风改。 
醉中幸自不曾愁。 
谁唱春花秋叶、泪偷流。 
轻衫倚望春晴稳。 
雨压青梅损。 
皱绡池影泛红蔫。 
看取断云来去、似炉烟。 
愁春来暮仍愁暮。 
受却寒无数。 
年来无地卖花栽。 
向道明年花信、莫须来。 
情知是梦无凭了。 
好梦依然少。 
单于吹尽五更风。 
谁见梅花如泪、不言中。 
儿童问我今何在。 
烟雨楼台改。 
江山画出古今愁。 
人与落花何处、水空流。 
秋阴团扇如人老。 
渐近中秋好。 
新凉远忆小楼边。 
自在一窗明月、傍人眠。 
多情谁到星河晓。 
只道圆时少。 
他年几处与君看。 
长是成愁成恨、不成欢。 
湿云待向三更吐。 
更是沉沉雨。 
眼前儿女意堪怜。 
不说明朝後日、说明年。 
当年知道晴三鼓。 
便似佳期误。 
笑他拜月不曾圆。 
只是今朝北望、也凄然。 
寿安楼子重重蕊。 
少见如鱼尾。 
向来染得渭脂红。 
又自细摇花浪、动春风。 
赬鳞似是人谁信。 
但向残红认。 
若教随水去悠然。 
为报沙头玉鹭、莫贪鲜。 
天香国色辞脂粉。 
肯爱红衫嫩。 
け然自取玉为衣。 
似是银河水皱、织成机。 
寒欺薄薄春无力。 
月浸霓裳湿。 
一窠香雪世间稀。 
可惜不教留到、布衣时。 
鞓红乾色无光霁。 
须是鲜鲜翠。 
け然一点系裙腰。 
不著人间金屋、恐难销。 
英英肯似焉支贵。 
漫脱红霞帔。 
落时且勿涴尘泥。 
留向天台洞口、泛吾诗。 
魏家品是君王后。 
岂比昭容袖。 
风吹满院绣囊香。 
谁赐大师师号、退昭阳。 
飞霞一落无根蒂。 
空坠重华泪。 
离披正午盛时休。 
闲为思王重赋、洛神愁。 
无花敢与姚黄比。 
对对鸳鸯起。 
识他金带万钉垂。 
谁向麒麟楦里、卸猴绯。 
潜溪以上难为说。 
自是君恩别。 
後来西子避无盐。 
又道君王捉鼻、又何嫌。 
徐家破镜昏如雾。 
半面人间露。 
等闲相约是看灯。 
谁料人间天上、似流星。 
朱门帘影深深雨。 
憔悴新人舞。 
天涯海角赏新晴。 
惟有桥边卖镜、是闲行。 
犹疑绿萼花微甚。 
难与青莲并。 
青莲朵朵是天人。 
又向天人想见、洛阳春。 
多情素质尘生步。 
况被潘妃污。 
此花仍是□微赬。 
却似娇波波外、两眉青。 
以上刘辰翁作品《虞美人》共18首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蝶恋花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">过雨新荷生水气。 
高影参差， 
无谓思量睡。 
梦里不知轻别意。 
醒来竟是谁先起。 
去路夕阳芳草际。 
不论阑干， 
处处情怀似。 
记得分明羞掷蕊。 
自知不是天仙子。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">行香子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">海水成尘。 
河水无银。 
恨幽明、我与公分。 
青山独往， 
回首伤神。 
叹魏阙心， 
磻石魄， 
汨罗身。 
除却相思， 
四海无亲。 
识风流、还贺季真。 
而今天上， 
笑谪仙人。 
但病伤春， 
愁厌雨， 
泪看云。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">西江月</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">天上低昂似旧， 
人间儿女成狂。 
夜来处处试新妆。 
却是人间天上。 
不觉新凉似水， 
相思两鬓如霜。 
梦从海底跨枯桑。 
阅尽银河风浪。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谒金门</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">风又雨。 
春事自无多许。 
欲待柳花团作絮。 
柳花冰未吐。 
翠袖不禁春误。 
沈却绿烟红雾。 
将谓花寒留得住， 
一晴春又暮。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">踏莎行</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">壁彩笼尘， 
金吾掠路。 
海风吹断楼台雾， 
无人知是上元时， 
一夜月明无著处。 
早是禁烟， 
朝来冻雨。 
东风自放银花树。 
雪晴须有踏青时， 
不成也待明年去。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酹江月·念奴娇</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">团团桂影， 
怕人道、大地山河里许。 
旧日影娥池未缺， 
惊断霓裳歌舞。 
雪白长城， 
金明古驿， 
尽是乘槎路。 
少年白发， 
自无八骏能去。 
犹记流落荒滨， 
故人相过， 
共吹箫前度。 
无酒无鱼空此客， 
昨夜留之不住。 
睡起披衣， 
行吟坐对， 
又有重圆处。 
不知今夕， 
那人有甚佳句。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">金缕曲·贺新郎二四首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">春入番江雨。 
满湖山、莺啼燕雨， 
前歌後舞。 
闻道行骢行且止， 
却听谯楼更鼓。 
正未卜， 
阴晴同否。 
老子胸中高小范， 
这精神、堪更开封府。 
新治足， 
旧民苦。 
扁舟浩荡乘风去。 
看莱衣、思贤堂上， 
寿觞朝举。 
六十二三前度者， 
敢望香山老傅。 
又过了、午年端午。 
采采菖蒲三三节， 
寄我公、矫矫扶天路。 
重归衮， 
到相圃。 
灯共墙檠语。 
记昨朝、芒鞋蓑笠， 
冷风斜雨。 
月入宫槐槐影澹， 
化作槐花无数。 
恍不记、鳌头压处。 
不恨扬州吾不梦， 
恨梦中、不醉琼花露。 
空耿耿， 
吊终古。 
千蜂万蝶春为主。 
怅何人、老忆江南， 
北朝开府。 
看取当年风景在， 
不待花奴催鼓。 
且未说、春丁分俎。 
一曲沧浪邀吾和， 
笑先生、尚是邯郸步。 
如秉苘， 
续残炬。 
风雨东篱晚。 
渺人间、南北东西， 
平芜烟远。 
旧日携壶吹帽处， 
一色沈冥何限。 
天不遣、魂销肠断。 
不是苦无看山分， 
料青山、也自羞人面。 
秋後瘦， 
老来倦。 
惊回昨梦青山转。 
恨一林、金粟都空， 
静无人见。 
默默黄花明朝有， 
只待插花寻伴。 
又谁笑、今朝蝶怨。 
潦倒玉山休重醉， 
到簪萸、忍待人频劝。 
今又惜， 
几人健。 
何处从头说。 
但倾尊、淋漓醉墨， 
疏疏密密。 
看取两轮东西者， 
也是樊笼中物。 
这光景、年来都别。 
白发道人隆中像， 
笑相逢、对拥炉边雪。 
又过了， 
上元节。 
纸窗旋补寒穿穴。 
柳黏窗、青青过雨， 
劝君休折。 
睡不成酣酒先醒， 
花底东风又别。 
夜复夜、吟魂飞越。 
典却西湖东湖住， 
十三年不出今朝出。 
容易得， 
二三月。 
襟泪涔涔雨。 
料骚魂、水解千年， 
依然轻举。 
还看吴儿胥涛上， 
高出浪花几许。 
绝倒是、东南旗鼓。 
风雨蛟龙争何事， 
问彩丝、香粽犹存否。 
溪女伴， 
采莲语。 
古人不似今人苦。 
漫追谈、少日风流， 
三三五五。 
谁似鄱阳鸱夷者， 
相望怀沙终古。 
待唤醒、重听金缕。 
尚有远游当年恨， 
恨南公、不见秦为楚。 
天又暮， 
黯凝伫。 
锦岸吴船鼓。 
问沙鸥、当日沈湘， 
是何端午。 
长恨青青朱门艾， 
结束腰身似虎。 
空泪落、婵媛嬃女。 
我醉招累清醒否， 
算平生、清又醒还误。 
累笑我， 
醉中语。 
黄头舞棹临江处。 
向人间、独竞南风， 
叫云激楚。 
笑倒两崖人如蚁， 
不管颓波千屡。 
忽惊抱、汨罗无柱。 
欸乃渔歌斜阳外， 
几书生、能办投湘赋。 
歌此恨， 
泪如缕。 
绝北寒声动。 
渺黄昏、叶满长安， 
云迷章贡。 
最苦周公千年後， 
正与莽新同梦。 
五十国、纷纷入中。 
摇颺都人歌郿坞， 
问何如、昨日菘高颂。 
胪九锡， 
竟谁风。 
当初共道擎天重。 
奈天教、垓下风寒， 
滹沱兵冻。 
寂寞放翁南园记， 
带得园柑进奉。 
怅回首、何人修凤。 
寄语权门趋炎者， 
这朝廷、不是邦昌宋。 
真与赝， 
可能共。 
拍瓮春醅动。 
洞庭霜、压绿堆黄， 
林苞堪贡。 
况有老人潭边菊， 
摇落赏心入梦。 
数百岁、半来许中。 
儿女牵衣团栾处， 
绕公公、愿献生申颂。 
公性歰， 
待重风。 
人生一笑何时重。 
奈今朝、有客无鱼， 
有鱼留冻。 
何似尊前斑斓起， 
低唱浅斟齐奉。 
也不待、烹龙炰凤。 
此会明年知谁健， 
说边愁、望断先生宋。 
醒最苦， 
醉聊共。 
破帽吹愁去。 
绕郊墟、残灰败壁， 
冷烟斜雨。 
舞马梦惊城乌起， 
散作童妖灶语。 
漫说与、谢仙一句。 
犹记醉归西州路， 
问行人、望望骊烽误。 
几未失， 
丧公屦。 
高高况是兴亡处。 
望平沙、落日湖光， 
暗淮沈楚。 
寂寞西陵歌又舞， 
疑冢嵯峨新土。 
黯牛笛、参差归路。 
试问文君容赊否， 
待东篱、更就黄花浦。 
拚酩酊， 
涴蓝缕。 
七十三年矣。 
记小人、四百四十， 
五番甲子。 
看到蓬莱水清浅， 
休说树犹日如此。 
但梦梦、昨非今是。 
一曲尊前离鸾操， 
抚铜仙、清泪如铅水。 
歌未断， 
我先醉。 
新来画得耆英似。 
似灞桥、风雪吟肩， 
水仙梅弟。 
里巷依稀灵光在， 
飞过劫灰如洗。 
笑少伴、乌衣馀几。 
老子平生何曾默， 
暮年诗、句句皆成史。 
个亥字， 
甲申起。 
秋老寒香圃。 
自春来、桔槔闲了， 
去天尺五。 
陌上踏歌来何暮， 
收得黄云如土。 
但稽首、福星初度。 
不是使君人间佛， 
甚今朝、欲雨今朝雨。 
持寿酒， 
为公舞。 
虎头画手谁甚许。 
写天人、方瞳红颊， 
共宾笑语。 
卫戟连营三千士， 
簇簇满城箫鼓。 
早恐是、留公不住。 
飞去翩翩嫌白鹭， 
算来年、稀姓多登府。 
祝千岁， 
奉明主。 
少日都门路。 
听长亭、青山落日， 
不如归去。 
十八年间来往断， 
白首人间今古。 
又惊绝、五更一句。 
道是流离蜀天子， 
甚当初、一似吴儿语。 
臣再拜， 
泪如雨。 
画堂客馆真无数。 
记画桥、黄竹歌声， 
桃花前度。 
风雨断魂苏季子， 
春梦家山何处。 
谁不愿、封侯万户。 
寂暮江南轮四角， 
问长安、道上无人住。 
啼尽血， 
向谁诉。 
世事如何说。 
似举鞍、回头笑问， 
并州儿葛。 
手障尘埃黄花路， 
千里龙沙如雪。 
著破帽、萧萧馀发。 
行过故人柴桑里， 
抚长松、老倒山间月。 
聊共舞， 
命相瑟。 
春风五老多年别。 
看使君、神交意气， 
依然晚合。 
袖有玉龙提携去， 
满眼黄金台骨。 
说不尽、古人痴绝。 
我醉看天天看我， 
听秋风、吹动檐间铁。 
长啸起， 
两山裂。 
岁事峥嵘甚。 
是当年、爆竹驱傩， 
插金幡胜。 
忽晓阑街儿童语， 
不为上元</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">长相思</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">上元晴。 
上元晴。 
待得晴时坐触屏。 
山禽三两声。 
欲归城。 
未归城。 
见说城中处处灯。 
明年处处行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">霓裳中序第一</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">银河下若木。 
暖涨一川春雾绿。 
白凤徘徊清淑。 
似沉水无烟， 
礜汤千斛。 
柔肌暗粟。 
想临流、娇喷轻触。 
空恨恨， 
何人热恼， 
却忆冷泉掬。 
酥玉。 
未谙汤沐。 
深又浅、荡摇心目。 
云蒸雨渍翻覆。 
泛影浮红， 
飘飘相逐。 
裳衣还未欲。 
蓦自怪、野鸳双浴。 
华清远， 
寒猿夜绕， 
落月可能漉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">霜天晓角十一首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">朝来微雪。 
又近长生节。 
造就一枝清绝， 
梅与雪、怎分别。 
两年心似月。 
除是天知得。 
手种春风千树， 
一颗颗、待儿摘。 
□□□□。 
□□□□□。 
□□□□□□， 
□□□、□□□。 
治中心似佛。 
治中心似日。 
人祝治中千岁， 
似翁福、似翁德。 
归来把菊。 
春瓮今朝熟。 
苦苦留君不得， 
携孺子、到汾曲。 
庐山真面目。 
冰清还映玉。 
长笑欧公老懒， 
君且住， 
饮螺绿。 
经年寂寞。 
已负花前约。 
忽向红梅侧畔， 
开点雪、有人觉。 
不开何似莫。 
百梢才一萼。 
欲问寿阳宫额， 
两三蕊、怎能著。 
良宵七七。 
又近中元日。 
桥上老人有约， 
後五日、重来觅。 
婵娟银海出。 
木犀新雨湿。 
惟有延平剑气， 
箕斗外、广寒逼。 
柳梢欲雪。 
十里烟明灭。 
曲曲阑干转影， 
教人忆、夜来月。 
家人相对说。 
灯花还又结。 
冻雨村村□鼓， 
终不似、上元节。 
明年七十。 
歌彩桥仙夕。 
见说严君平道， 
年年是、月初一。 
同时同里密。 
後今今又昔。 
便做伏生年纪， 
也未到、蹇吃吃。 
骑台千骑。 
有菊知何世。 
想见登高无处， 
淮以北、是平地。 
老来无复味。 
老来无复泪。 
多谢白衣迢递， 
吾病矣、不能醉。 
臞然如竹。 
自是天仙福。 
小小画堂锦样， 
听人唱、鹤飞曲。 
橙橘黄又绿。 
蟹到新篘熟。 
便做月三十斛， 
饮不尽、菊潭菊。 
问春来未。 
也似辛壬癸。 
如此男儿五十， 
又过却、孔融二。 
画堂孙子子。 
新桃如故垒。 
不管明朝後日， 
春满眼、是千岁。 
乌云汗漫。 
浊浪翻河汉。 
过尽千重魔障， 
堂堂地、一轮满。 
秋光还又半。 
檐声初漏断。 
不管满身花露， 
已办著、二更看。 
以上刘辰翁作品《霜天晓角》共11首      </pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">青玉案</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">无肠可断听花雨。 
沉沉已是三更许。 
如此残红那得住。 
一春情绪。 
半生羁旅。 
寂寞空山语。 
霖铃不是相思阻。 
四十平分犹过五。 
渐远不知何杜宇。 
不如归去。 
不如归去。 
人在江南路。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">高阳台</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">雨枕莺啼， 
露班烛散， 
御街人卖花窠。 
过眼无情， 
而今魂梦年多。 
百钱曳杖桥边去， 
问几时、重到明河。 
便人问， 
无了东风， 
此恨难磨。 
落红点点入颓波。 
任归春到海， 
海又成涡。 
江上儿童， 
抱茅笑我重过。 
蓬莱不涨枯鱼泪， 
但荒村、败壁悬梭。 
对残阳， 
往往无成， 
似我蹉跎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹊桥仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">看人掷果， 
看人罢织。 
难得团栾七夕。 
蟠桃只在屋东头， 
庆西母、年开八ど。 
去年今日。 
今年今日。 
添个曾孙抱膝。 
人间乐事有多般， 
算此乐、人间第一。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">鹧鸪天</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">白白江南一信霜。 
过都字不到衡阳。 
老嘉破帽并吹却， 
未省西风似此狂。 
攀北斗， 
酌天浆。 
月香满似菊花黄。 
神仙暗度龙山劫， 
鸡犬人间百战场。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">齐天乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 刘辰翁</p>
                                <pre class="card-text">海枯泣尽天吴泪。 
又涨经天河水。 
万古鱼龙， 
雷收电卷， 
宇宙刹那间戏。 
沉兰坠芷。 
想重整荷衣， 
顿惊腰细。 
尚有干将， 
冲牛射斗定何似。 
成都桥动万里。 
叹何时重见， 
鹃啼人起。 
孤竹双清， 
紫荆半落， 
到此吟枯神瘁。 
对床永已。 
但梦绕青神， 
尘昏白帝。 
重反离骚， 
众醒吾独醉。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>