<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        蒋捷
    </title>
    <meta name="description" content="蒋捷的诗歌作品集，包含其生平、朝代及精彩诗篇。">
    <meta name="keywords" content="蒋捷,诗歌,生平">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
    <script>
        var _hmt = _hmt || [];
        (function () {
            var hm = document.createElement("script");
            hm.src = "https://hm.baidu.com/hm.js?9375ffd48c244c211aeaa2bd8c047a43";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">蒋捷</h1>
                    <p class="card-text"><strong>朝代:</strong> 宋代</p>
                    <p class="card-text"><strong>生平:</strong> 蒋捷（?—?） 字胜欲，号竹山，常州宜兴（今属江苏）人。度宗咸淳十年（1274）进士。入元不仕，隐居太湖竹山。其词内容较为广泛，颇有追昔伤今之作，构思新颖，色彩明快，音节浏亮，风格与姜夔相近。有《竹山词》。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一剪梅·舟过吴江</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">一片春愁待酒浇， 
江上舟摇， 
楼上帘招。 
秋娘渡与泰娘桥， 
风又飘飘， 
雨又萧萧。 
何日归家洗客袍？ 
银字笙调， 
心字香烧。 
流光容易把人抛， 
红了樱桃， 
绿了芭蕉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">一翦梅</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">小巧楼台眼界宽。 
朝卷帘看。 
暮卷帘看。 
故乡一望一心酸。 
云又迷漫。 
水又迷漫。 
天不教人客梦安。 
昨夜春寒。 
今夜春寒。 
梨花月底两眉攒。 
敲遍阑干。 
拍遍阑干。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南乡子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">冷淡是秋花。 
更比秋花冷淡些。 
到处芙蓉供醉赏， 
从他。 
自有幽人处士夸。 
寂寞两三葩。 
昼日无风也带斜。 
一片西窗残照里， 
谁家。 
卷却湘裙薄薄纱。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">喜迁莺</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">游丝纤弱。 
谩著意绊春， 
春难凭托。 
水暖成纹， 
云晴生影， 
双燕又窥帘幕。 
露添牡丹新艳， 
风摆秋千闲索。 
对此景， 
动高歌一曲， 
何妨行乐。 
行乐。 
春正好， 
无奈绿窗， 
孤负敲棋约。 
锦屋调笙， 
银瓶索酒， 
争奈也曾迷著。 
自从发凋心倦， 
常倚钩阑斜角。 
翠深处， 
看悠悠几点， 
杨花飞落。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">声声慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">黄花深巷， 
红叶低窗， 
凄凉一片秋声。 
豆雨声来， 
中间夹带风声。 
疏疏二十五点， 
丽谯门、不锁更声。 
故人远， 
问谁摇玉佩， 
檐底铃声。 
彩角声吹月堕， 
渐连营马动， 
四起笳声。 
闪烁邻灯， 
灯前尚有砧声。 
知他诉愁到晓， 
碎哝哝、多少蛩声。 
诉未了， 
把一半、分与雁声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">大圣乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">笙月凉边， 
翠翘双舞， 
寿仙曲破。 
更听得艳拍流星， 
慢唱寿词初了， 
群唱莲歌。 
主翁楼上披鹤氅， 
展一笑、微微红透涡。 
襟怀好， 
纵炎官驻伞， 
长是春和。 
千年鼻祖事业， 
记曾趁雷声飞快梭。 
但也曾三径， 
抚松采菊， 
随分吟哦。 
富贵云浮， 
荣华风过， 
淡处还他滋味多。 
休辞饮， 
有碧荷贮酒， 
深似金荷。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">女冠子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">电旗飞舞。 
双双还又争渡。 
湘漓云外， 
独醒何在， 
翠药红蘅， 
芳菲如故。 
深衷全未语。 
不似素车白马， 
卷潮起怒。 
但悄然、千载旧迹， 
时有闲人吊古。 
生平惯受椒兰苦。 
甚魄沈寒浪， 
更被馋蛟妒。 
结琼纫璐。 
料贝阙隐隐， 
骑鲸烟雾。 
楚妃花倚暮。 
□□琼箫吹了， 
溯波同步。 
待月明洲渚， 
小留旌节， 
朗吟骚赋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">如梦令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">夜月溪篁鸾影。 
晓露岩花鹤顶。 
半世踏红尘， 
到底输他村景。 
村景。 
村景。 
樵斧耕蓑渔艇。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">小重山</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">晴浦溶溶明断霞。 
楼台摇影处， 
是谁家。 
银红裙裥皱宫纱。 
风前坐， 
闲斗郁金芽。 
人散树啼鸦。 
粉团黏不住， 
旧繁华。 
双龙尾上月痕斜。 
而今照， 
冷淡白菱花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">少年游</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">枫林红透晚烟青。 
客思满鸥汀。 
二十年来， 
无家种竹， 
犹借竹为名。 
春风未了秋风到， 
老去万缘轻。 
只把平生， 
闲吟闲咏， 
谱作棹歌声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">尾犯</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">夜倚读书床， 
敲碎唾壶， 
灯晕明灭。 
多事西风， 
把斋铃频掣。 
人共语、温温芋火， 
雁孤飞、萧萧桧雪。 
遍阑干外， 
万顷鱼天， 
未了予愁绝。 
鸡边长剑舞， 
念不到、此样豪杰。 
瘦骨棱棱， 
但凄其衾铁。 
是非梦、无痕堪记， 
似双瞳、缤纷翠缬。 
浩然心在， 
我逢著、梅花便说。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">应天长</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">柳湖载酒， 
梅墅赊棋， 
东风袖里寒色。 
转眼翠笼池阁， 
含樱荐莺食。 
匆匆过、春是客。 
弄细雨、昼阴生寂。 
似琼花、谪下红裳， 
再返仙籍。 
无限倚阑愁， 
梦断云箫， 
鹊叫度青壁。 
漫有戏龙盘□， 
盈盈住花宅。 
骄骢马、嘶巷陌。 
户半掩、堕鞭无迹。 
但追想， 
白苎裁缝， 
灯下初识。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆秦娥</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">山无限。 
登山试望吴宫殿。 
吴宫殿。 
是藏深坞， 
是临清浅。 
（缺词文）（缺词文）（缺词文）（缺词文）（缺词文）</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">念奴娇</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">稼翁居士， 
有几多抱负， 
几多声价。 
玉立绣衣霄汉表， 
曾览八州风化。 
进退行藏， 
此时正要， 
一著高天下。 
黄埃扑面， 
不成也控羸马。 
人道云出无心， 
才离山後， 
岂是无心者。 
自古达官酣富贵， 
住住遭人描画。 
只有青门， 
种瓜闲客， 
千载传佳话。 
稼翁一笑， 
吾今亦爱吾稼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">恋绣衾</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">茜金小袖花下行。 
过桥亭、倚树听莺。 
被柳线、低萦鬓， 
绀云垂、钗凤半横。 
红薇影转晴窗昼， 
漾兰心、未到绣絣。 
奈一点、春来恨， 
在青蛾、弯处又生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">探春令</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">玉窗蝇字记春寒， 
满茸丝红处。 
画翠鸳、双展金蜩翅。 
未抵我、愁红腻。 
芳心一点天涯去。 
絮濛濛遮住。 
旧对花、弹阮纤琼指。 
为粉靥、空弹泪。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">探芳信</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">翠吟悄。 
似有人黄裳， 
孤伫埃表。 
渐老侵芳岁， 
识君恨不早。 
料应陶令吟魂在， 
凝此秋香妙。 
傲霜姿， 
尚想前身， 
倚窗馀傲。 
回首醉年少。 
控骏马蓉边， 
红亸茸帽。 
淡泊东篱， 
有谁肯、梦飞到。 
正襟三诵悠然句， 
聊遣花微笑。 
酒休赊， 
醒眼看花正好。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">摸鱼子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">亸吟鞭、雁峰高处。 
曾游长寿仙府。 
年年长见瑶簪会， 
霞杪盖芝轻度。 
开绣户。 
笑万朵香红， 
剩染秋光素。 
清箫丽鼓。 
任滟玉杯深， 
鸾酣凤醉， 
犹未洞天暮。 
尘缘误。 
迷却桃园旧步。 
飞琼芳梦同赋。 
朝来闻道仙童宴， 
翘首翠房玄圃。 
云又雾。 
身恍到微茫， 
认得胎禽舞。 
遥汀近浦。 
便一苇渔航， 
撑烟载雨， 
归去伴寒鹭。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春夏两相期</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">听深深、谢家庭馆。 
东风对语双燕。 
似说朝来， 
天上婺星光现。 
金裁花诰紫泥香， 
绣裹藤舆红茵软。 
散蜡宫辉， 
行鳞厨品， 
至今人羡。 
西湖万柳如线。 
料月仙当此， 
小停飚辇。 
付与长年， 
教见海心波浅。 
萦云玉佩五侯门， 
洗雪华桐三春苑。 
慢拍调莺， 
急鼓吹鸾， 
翠阴生院。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">昭君怨</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">担子挑春虽小。 
白白红红都好。 
卖过巷东家。 
巷西家。 
帘外一声声叫。 
帘里鸦鬟入报。 
问道买梅花。 
买梅花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">昼锦堂</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">染柳烟消， 
敲菰雨断， 
历历犹寄斜阳。 
掩冉玉妃芳袂， 
拥出灵场。 
倩他鸳鸯来寄语， 
驻君舴艋亦何妨。 
渔榔静， 
独奏棹歌， 
邀妃试酌清觞。 
湖上云渐暝， 
秋浩荡， 
鲜风支尽蝉粮。 
赠我非环非佩， 
万斛生香。 
半蜗茅屋归吹影， 
数螺苔石压波光。 
鸳鸯笑， 
何似且留双楫， 
翠隐红藏。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">最高楼</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">新春景， 
明媚在何时。 
宜早不宜迟。 
软尘巷陌青油幰， 
重帘深院画罗衣。 
要些儿， 
晴日照， 
暖风吹。 
一片片、雪儿休要下。 
一点点、雨儿休要洒。 
才恁地， 
越愆期。 
悠悠不趁梅花到， 
匆匆枉带柳花飞。 
倩黄莺， 
将我语， 
报春归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">木兰花慢</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">渺琉璃万顷， 
冷光射、夕阳洲。 
见败柳漂枝， 
残芦泛叶， 
欲去仍留。 
罗帱。 
少年梦里， 
正窥帘、月浸素肌柔。 
谁念衰翁自老， 
断髭冻得成虬。 
凝眸。 
一望绝飞鸥。 
宇宙正清幽。 
漫细敲紫砚， 
轻呵翠管， 
吟思难抽。 
飕飕。 
晚风又起， 
但时听、碎玉落檐头。 
多少梅花片脑， 
醉来误整香篝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">柳梢青</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">学唱新腔。 
秋千架上， 
钗股敲双。 
柳雨花风， 
翠松裙褶， 
红腻鞋帮。 
归来门掩银釭。 
淡月里、疏钟渐撞。 
娇欲人扶， 
醉嫌人问， 
斜倚楼窗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">梅花引</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">白鸥问我泊孤舟。 
是身留。 
是心留。 
心若留时、何事锁眉头。 
风拍小帘灯晕舞， 
对闲影， 
冷清清， 
忆旧游。 
旧游旧游今在不。 
花外楼。 
柳下舟。 
梦也梦也， 
梦不到、寒水空流。 
漠漠黄云、湿透木绵裘。 
都道无人愁似我， 
今夜雪， 
有梅花， 
似我愁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">步蟾宫</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">去年云掩冰轮皎。 
喜今岁、微阴俱扫。 
乾坤一片玉琉璃， 
怎算得、清光多少。 
无歌无酒痴顽老。 
对愁影、翻嫌分晓。 
天公元不负中秋， 
我自把、中秋误了。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">水龙吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">醉兮琼瀣浮觞些。 
招兮遣巫阳些。 
君毋去此， 
飓风将起， 
天微黄些。 
野马尘埃， 
污君楚楚， 
白霓裳些。 
驾空兮云浪， 
茫洋东下， 
流君往、他方些。 
月满兮西厢些。 
叫云矣、笛凄凉些。 
归来为我， 
重倚蛟背， 
寒鳞苍些。 
俯视春红， 
浩然一笑， 
吐山香些。 
翠禽兮弄晓， 
招君未至， 
我心伤些。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">永遇乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">清逼池亭， 
润侵山阁， 
雪气凝聚。 
未有蝉前， 
已无蝶後， 
花事随逝水。 
西园支径， 
今朝重到， 
半碍醉筇吟袂。 
除非是、莺身瘦小， 
暗中引雏穿去。 
梅檐溜滴， 
风来吹断， 
放得斜阳一缕。 
玉子敲枰， 
香绡落翦， 
声度深几许。 
层层离恨， 
凄迷如此， 
点破谩烦轻絮。 
应难认、争春旧馆， 
倚红杏处。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">沁园春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">结算平生， 
风流债负， 
请一笔句。 
盖攻性之兵， 
花围锦阵， 
毒身之鸩， 
笑齿歌喉。 
岂识吾儒， 
道中乐地， 
绝胜珠帘十里楼。 
迷因底， 
叹晴乾不去， 
待雨淋头。 
休休。 
著甚来由。 
硬铁汉从来气食牛。 
但只有千篇， 
好诗好曲， 
都无半点， 
闲闷闲愁。 
自古娇波， 
溺人多矣， 
试问还能溺我不。 
高抬眼， 
看牵丝傀儡， 
谁弄谁收。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">洞仙歌</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">世间何处， 
最难忘杯酒。 
惟是停云想亲友。 
此时无一盏， 
千种离愁， 
西风外， 
长伴枯荷衰柳。 
去年深夜语， 
倾倒书□， 
窗烛心悬小红豆。 
记得到门时， 
雨正萧萧， 
嗟今雨、此情非旧。 
待与子、相期采黄花， 
又未卜重阳， 
果能晴否。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">浪淘沙</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">人爱晓妆鲜。 
我爱妆残。 
翠钗扶住欲敧鬟。 
印了夜香无事也， 
月上凉天。 
新谱学筝难。 
愁涌蛾弯。 
一床衾浪未红翻。 
听得人催佯不睬， 
去洗珠钿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">满江红</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">一掬乡心， 
付杳杳、露莎烟苇。 
来相伴、凄然客影， 
谢他穷鬼。 
新绿旧红春又老， 
少玄老白人生几。 
况无情、世故荡摩中， 
凋英伟。 
词场笔， 
行群蚁。 
战场胄， 
藏群虮。 
问何如清昼， 
倚藤凭棐。 
流水青山屋上下， 
束书壶酒船头尾。 
任垂涎、斗大印黄金， 
狂周。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">燕归梁</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">我梦唐宫春昼迟。 
正舞到、曳裾时。 
翠云队仗绛霞衣。 
慢腾腾、手双垂。 
忽然急鼓催将起， 
似彩凤、乱惊飞。 
梦回不见万琼妃。 
见荷花、被风吹。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玉楼春</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">秦人占得桃源地。 
说道花深堪避世。 
桃花湾内岂无花， 
吕政马来拦不住。 
明朝与子穿花去。 
去看霜蹄剜石处。 
茫茫秦事是耶非， 
万一问花花解语。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玉漏迟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">客窗空翠杪。 
前生饮惯， 
长生琼醥。 
回首红尘， 
换了□花幰草。 
隔水神仙洞府， 
但只有、飞霞能到。 
谁信道。 
西风送我， 
还陪清啸。 
缥渺。 
柳侧双楼， 
正绣幕围春， 
露深烟悄。 
鱼尾停时， 
雪上鬒云犹少。 
醉傍芙蓉自语， 
愿来此、年年簪帽。 
青屿小。 
鹤立淡烟秋晓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">珍珠帘·真珠帘</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">书楼四面筠帘卷。 
微薰起， 
翠弄悬签丝软。 
楼上读书仙， 
对宝狻霏转。 
绣馆钗行云度影， 
滟寿觥、盈盈争劝。 
争劝。 
奈芸边事切， 
花中情浅。 
金奏未响昏蜩， 
早传言放却， 
舞衫歌扇。 
柳雨一窝凉， 
再展开湘卷。 
万颗蕖心琼珠辊， 
细滴与、银朱小砚。 
深院。 
待月满廊腰， 
玉笙又远。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">瑞鹤仙</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">玉霜生穗也。 
渺洲云翠痕， 
雁绳低也。 
层帘四垂也。 
锦堂寒早近， 
开炉时也。 
香风递也。 
是东篱、花深处也。 
料此花、伴我仙翁， 
未肯放秋归也。 
嬉也。 
缯波稳舫， 
镜月危楼， 
釂琼ⅲ也。 
笼莺睡也。 
红妆旋、舞衣也。 
待纱灯客散， 
纱窗日上， 
便是严凝序也。 
换青毡、小帐围春， 
又还醉也。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">白苎</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">正春晴， 
又春冷， 
云低欲落。 
琼苞未剖， 
早是东风作恶。 
旋安排、一双银蒜镇罗幕。 
幽壑。 
水生漪， 
皱嫩绿、潜鳞初跃。 
愔愔门巷， 
桃树红才约略。 
知甚时， 
霁华烘破青青萼。 
忆昨。 
□□□□， 
引蝶花边， 
近来重见， 
身学垂杨瘦削。 
问小翠眉山， 
为谁攒却。 
斜阳院宇， 
任蛛丝罥遍， 
玉筝弦索。 
户外惟闻， 
放翦刀声， 
深在妆阁。 
料想裁缝， 
白苎春衫薄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">祝英台·祝英台近</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">柳边楼， 
花下馆。 
低卷绣帘半。 
帘外天丝， 
扰扰似情乱。 
知他蛾绿纤眉， 
鹅黄小袖。 
在何处、闲游闲玩。 
最堪叹。 
筝面一寸尘深， 
玉柱网斜雁。 
谱字红蔫， 
翦烛记同看。 
几回传语东风， 
将愁吹去， 
怎奈向、东风不管。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋夜雨</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">黄云水驿秋笳噎。 
吹人双鬓如雪。 
愁多无奈处， 
谩碎把、寒花轻绝。 
红云转入香心里， 
夜渐深、人语初歇。 
此际愁更别。 
雁落影、西窗斜月。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">粉蝶儿</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">啼鴂声中， 
春光化成春梦。 
问东君、仗谁诗送。 
燕怜晴， 
莺爱暖， 
一窗芳哄。 
奈匆匆、催他柳绵狂纵。 
轻罗扇小， 
桐花又飞么凤。 
记寒吟、沁梅霜冻。 
古今□， 
人易老， 
莫闲双鞚。 
尚堪游、荼シ粉云香洞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">糖多令·唐多令</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">秋碧泻晴湾。 
楼台云影闲。 
记仙家、元在蓬山。 
飞到雁峰尘更少， 
三万顷、玉无边。 
金盏倒垂莲。 
歌摇香雾鬟。 
任芙蓉、玉月朱阑。 
天气已凉犹未冷， 
重九後、小春前。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">绛都春</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">春愁怎画。 
正莺背带雪， 
酴醿花谢。 
细雨院深， 
淡月廊斜重帘挂。 
归时记约烧灯夜。 
早拆尽、秋千红架。 
纵然归近， 
风光又是， 
翠阴初夏。 
娅姹。 
嚬青泫白， 
恨玉佩罢舞， 
芳尘凝榭。 
几拟情人， 
付与兰香秋罗帕。 
知他堕策斜拢马。 
在底处、垂杨楼下。 
无言暗拥娇鬟， 
凤钗溜也。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">翠羽吟</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">绀露浓。 
映素空。 
楼观峭玲珑。 
粉冻霁英， 
冷光摇荡古青松。 
半规黄昏淡月， 
梅气山影溟濛。 
有丽人、步依修竹， 
萧然态若游龙。 
绡袂微皱水溶溶。 
仙茎清瀣， 
净洗斜红。 
劝我浮香桂酒， 
环佩暗解， 
声飞芳霭中。 
弄春弱柳垂丝， 
慢按翠舞娇童。 
醉不知何处， 
惊翦翦、凄紧霜风。 
梦醒寻痕访踪。 
但留残星挂穹。 
梅花未老， 
翠羽双吟， 
一片晓峰。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">花心动</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">春入南塘， 
粉梅花、盈盈倚风微笑。 
虹晕贯帘， 
星球攒巷， 
遍地宝光交照。 
涌金门外楼台影， 
参差浸、西湖波渺。 
暮天远， 
芙蓉万朵， 
是谁移到。 
鬒鬓双仙未老。 
陪玳席佳宾， 
暖香云绕。 
翠簨叩冰， 
银管嘘霜， 
瑞露满锺频釂。 
醉归深院重歌舞， 
雕盘转、珍珠红小。 
凤洲柳， 
丝丝淡烟弄晓。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">虞美人</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">丝丝杨柳丝丝雨。 
春在溟濛处。 
楼儿忒小不藏愁。 
几度和云飞去、觅归舟。 
天怜客子乡关远。 
借与花消遣。 
海棠红近绿阑干。 
才卷朱帘却又、晚风寒。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">虞美人·听雨</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">少年听雨歌楼上， 
红烛昏罗帐。 
壮年听雨客舟中， 
江阔云低， 
断雁叫西风。 
而今听雨僧庐下， 
鬓已星星也。 
悲欢离合总无情， 
一任阶前， 
点滴到天明。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蝶恋花</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">我爱荷花花最软。 
锦拶云挨， 
朵朵娇如颤。 
一阵微风来自远。 
红低欲蘸凉波浅。 
莫是羊家张静婉。 
抱月飘烟， 
舞得腰肢倦。 
偷把翠罗香被展。 
无眠却又频翻转。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">行香子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">红了樱桃。 
绿了芭蕉。 
送春归、客尚蓬飘。 
昨宵谷水， 
今夜兰皋。 
奈云溶溶， 
风淡淡， 
雨潇潇。 
银字笙调。 
心字香烧。 
料芳悰、乍整还凋。 
待将春恨， 
都付春潮。 
过窈娘堤， 
秋娘渡， 
泰娘桥。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">解佩令</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">春晴也好。 
春阴也好。 
著些儿、春雨越好。 
春雨如丝， 
绣出花枝红袅。 
怎禁他、孟婆合皂。 
梅花风小。 
杏花风小。 
海棠风、蓦地寒峭。 
岁岁春光， 
被二十四风吹老。 
楝花风、尔且慢到。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">解连环</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">妒花风恶。 
吹青阴涨却， 
乱红池阁。 
驻媚景、别有仙葩， 
遍琼甃小台， 
翠油疏箔。 
旧日天香， 
记曾绕、玉奴弦索。 
自长安路远， 
腻紫肥黄， 
但谱东洛。 
天津霁红如昨。 
听鹃声度月， 
春又寥寞。 
散艳魄、飞入江南， 
转湖渺山茫， 
梦境难托。 
万叠花愁， 
正困倚、钓阑斜角。 
待携尊、醉歌醉舞， 
劝花自乐。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贺新郎</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">妾有琵琶谱。 
抱金槽、慢拈轻抛， 
柳梢莺妒。 
羽调六么弹遍了， 
花底灵犀暗度。 
奈敲断、玉钗纤股。 
低画屏深朱户掩， 
卷西风、满地吹尘土。 
芳事往， 
蝶空诉。 
天天把妾芳心误。 
小楼东、隐约谁家， 
凤箫鼍鼓。 
泪点染衫双袖翠， 
修竹凄其又暮。 
背灯影、萧条情互。 
捐佩洲前裙步步， 
渺无边、一片相思苦。 
春去也， 
乱红舞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">金盏子</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">练月萦窗， 
梦乍醒、黄花翠竹庭馆。 
心字夜香消， 
人孤另、双鹣被池羞看。 
拟待告诉天公， 
减秋声一半。 
无情雁。 
正用恁时飞来， 
叫云寻伴。 
犹记杏栊暖。 
银烛下、纤影卸佩款。 
春涡晕， 
红豆小， 
莺衣嫩， 
珠痕淡印芳汗。 
自从信误青骊， 
想笼莺停唤。 
风刀快， 
翦尽画檐梧桐， 
怎翦愁断。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">金蕉叶</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">云褰翠幕。 
满天星碎珠迸索。 
孤蟾阑外， 
照我看看过转角。 
酒醒寒砧正作。 
待眠来、梦魂怕恶。 
枕屏那更， 
画了平洲断雁落。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">阮郎归</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">雪飞灯背雁声低。 
寒生红被池。 
小屏风畔立多时。 
闲看番马儿。 
新搵泪， 
旧题诗。 
一般罗带垂。 
琼箫夜夜挟愁吹。 
梅花知不知。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">霜天晓角</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">人影窗纱。 
是谁来折花。 
折则从他折去， 
知折去、向谁家。 
檐牙。 
枝最佳。 
折时高折些。 
说与折花人道， 
须插向、鬓边斜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">风入松</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">东风方到旧桃枝。 
仙梦已云迷。 
画阑红子摴蒱处， 
依然是、春昼帘垂。 
恨杀河东狮子， 
惊回海底鸥儿。 
寻芳小步莫嫌迟。 
此去却慵移。 
断肠不在分襟後， 
元来在、襟未分时。 
柳岸犹携素手， 
兰房早掩朱扉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">高阳台</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">燕卷情丝， 
蜂黏落絮， 
天教绾住闲愁。 
闲里清明， 
匆匆粉涩红羞。 
灯摇缥晕茸窗冷， 
语未阑、蛾影分收。 
好伤情， 
春也难留， 
人也难留。 
芳尘满目悠悠。 
问萦云佩响， 
还绕谁楼。 
别酒才斟， 
从前心事都休。 
飞莺纵有风吹转， 
奈旧家、苑已成秋。 
莫思量， 
杨柳湾西， 
且棹吟舟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">齐天乐</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 宋代, 蒋捷</p>
                                <pre class="card-text">银蟾飞到觚棱外。 
娟娟下窥龙尾。 
电紫鞘轻， 
云红筤曲， 
雕玉舆穿灯底。 
峰缯岫绮。 
沸一簇人声， 
道随竿媚。 
侍女迎銮， 
燕娇莺姹炫珠翠。 
华胥仙梦未了， 
被天公澒洞， 
吹换尘世。 
淡柳湖山， 
浓花巷陌， 
惟说钱塘而已。 
回头汴水。 
望当日宸游， 
万□□□。 
但有寒芜， 
夜深青磷起。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>