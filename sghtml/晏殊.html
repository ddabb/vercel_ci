<!DOCTYPE html>
<html lang="zh-CN">

<head>
    <meta charset="UTF-8">
    <title>
        晏殊
    </title>
</head>

<body>
    <h1>
        晏殊
    </h1>
    <p><strong>朝代:</strong>
        宋代
    </p>
    <p><strong>生平:</strong>
        晏殊(991－1055)字同叔， 临川（今属江西）人。七岁能文，十四岁以神童召试，赐同进士出身。庆历中官至集贤殿大学士、同中书门下平章事兼淑密使。范仲淹、韩琦、欧阳修等名臣皆出其门下。卒谥元献。他一生富贵优游，所作多吟成于舞榭歌台、花前月下，而笔调闲婉，理致深蕴，音律谐适，词语雅丽，为当时词坛耆宿。《浣溪沙》中“无可奉告花落去，似曾相似燕归来”二句，传诵颇广。原有集，已散佚，仅存《珠玉词》及清人所辑《晏元献遗文》。又编有类书《类要》，今存残本。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    临江仙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>资善堂中三十载， 
旧人多是凋零。 
与君相见最伤情。 
一尊如旧， 
聊且话平生。 
此别要知须强饮， 
雪残风细长亭。 
待君归觐九重城。 
帝宸思旧， 
朝夕奉皇明。
                        </pre>
            </li>
            
            <li>
                <h3>
                    凤衔杯
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 晏殊</p>
                <pre>留花不住怨花飞。 
向南园、情绪依依。 
可惜倒红斜白、一枝枝。 
经宿雨、又离披。 
凭朱槛， 
把金卮。 
对芳丛、惆怅多时。 
何况旧欢新恨、阻心期。 
空满眼、是相思。
                        </pre>
            </li>
            
            <li>
                <h3>
                    喜迁莺
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>曙河低， 
斜月淡。 
帘外早凉天。 
玉楼清唱倚朱弦。 
馀韵入疏烟。 
脸霞轻， 
眉翠重。 
欲舞钗钿摇动。 
人人如意祝炉香。 
为寿百千长。
                        </pre>
            </li>
            
            <li>
                <h3>
                    寓意
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 晏殊</p>
                <pre>油壁香车不再逢， 
峡云无迹任西东。 
梨花院落溶溶月， 
柳絮池塘淡淡风。 
几日寂寥伤酒后， 
一番萧索禁烟中。 
鱼书欲寄何由达， 
水远山长处处同。
                        </pre>
            </li>
            
            <li>
                <h3>
                    少年游
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>谢家庭槛晓无尘。 
芳宴祝良辰。 
风流妙舞， 
樱桃清唱， 
依约驻行云。 
榴花一盏浓香满， 
为寿百千春。 
岁岁年年， 
共欢同乐， 
嘉庆与时新。
                        </pre>
            </li>
            
            <li>
                <h3>
                    山亭柳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>家住西秦， 
赌博艺随身。 
花柳上， 
斗尖新。 
偶学念奴声调， 
有时高遏行云。 
蜀锦缠头无数， 
不负辛勤。 
数年来往咸京道， 
残杯冷炙漫消魂。 
衷肠事， 
托何人？ 
若有知音见采， 
不辞遍唱《阳春》。 
一曲当筵落泪， 
重淹罗巾。
                        </pre>
            </li>
            
            <li>
                <h3>
                    拂霓裳
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>庆生辰。 
庆生辰是百千春。 
开雅宴， 
画堂高会有诸亲。 
钿函封大国， 
玉色受丝纶。 
感皇恩。 
望九重、天上拜尧云。 
今朝祝寿， 
祝寿数， 
比松椿。 
斟美酒， 
至心如对月中人。 
一声檀板动， 
一炷蕙香焚。 
祷仙真。 
愿年年今日、喜长新。
                        </pre>
            </li>
            
            <li>
                <h3>
                    撼庭秋
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>别来音信千里。 
怅此情难寄。 
碧纱秋月， 
梧桐夜雨， 
几回无寐。 
楼高目断， 
天遥云黯， 
只堪憔悴。 
念兰堂红烛， 
心长焰短， 
向人垂泪。
                        </pre>
            </li>
            
            <li>
                <h3>
                    更漏子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>菊花残， 
梨叶堕。 
可惜良辰虚过。 
新酒熟， 
绮筵开。 
不辞红玉杯。 
蜀弦高， 
羌管脆。 
慢颭舞娥香袂。 
君莫笑， 
醉乡人。 
熙熙长似春。
                        </pre>
            </li>
            
            <li>
                <h3>
                    望仙门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>玉壶清漏起微凉。 
好秋光。 
金杯重叠满琼浆。 
会仙乡。 
新曲调丝管， 
新声更颭霓裳。 
博山炉暖泛浓香。 
泛浓香。 
为寿百千长。
                        </pre>
            </li>
            
            <li>
                <h3>
                    望汉月·忆汉月
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 晏殊</p>
                <pre>千缕万条堪结。 
占断好风良月。 
谢娘春晚先多愁， 
更撩乱、絮飞如雪。 
短亭相送处， 
长忆得、醉中攀折。 
年年岁岁好时节。 
怎奈尚、有人离别。
                        </pre>
            </li>
            
            <li>
                <h3>
                    木兰花·玉楼春十一首
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>绿杨芳草长亭路， 
年少抛人容易去。 
楼头残梦五更钟， 
花底离愁三月雨。 
无情不似多情苦， 
一寸还成千万缕。 
天涯地角有穷时， 
只有相思无尽处。 
池塘水绿风微暖， 
记得玉真初见面。 
重头歌韵响峥琮。 
入破舞腰红乱旋。 
玉钩阑下香阶畔， 
醉后不知斜日晚。 
当时共我赏花人， 
点检如今无一半。 
春葱指甲轻拢拈。 
五彩条垂双袖卷。 
雪香浓透紫檀槽， 
胡语急随红玉腕。 
当头一曲情无限。 
入破铮琮金凤战。 
百分芳酒祝长春， 
再拜敛容抬粉面。 
东风昨夜回梁苑。 
日脚依稀添一线。 
旋开杨柳绿蛾眉， 
暗拆海棠红粉面。 
无情一去云中雁。 
有意归来梁上燕。 
有情无意且休论， 
莫向酒杯容易散。 
红条约束琼肌稳。 
拍碎香檀催急衮。 
垅头呜咽水声繁， 
叶下间关莺语近。 
美人才子传芳信。 
明月清风伤别恨。 
未知何处有知音， 
长为此情言不尽。 
帘旌浪卷金泥凤。 
宿醉醒来长瞢鬆。 
海棠开後晓寒轻， 
流絮飞时春睡重。 
美酒一杯谁与共。 
往事旧欢时节动。 
不如怜取眼前人， 
免更劳魂兼役梦。 
杏梁归燕双回首。 
黄蜀葵花开应候。 
画堂元是降生辰， 
玉盏更斟长命酒。 
炉中百和添香兽。 
帘外青蛾回舞袖。 
此时红粉感恩人， 
拜向月宫千岁寿。 
燕鸿过後莺归去。 
细算浮生千万绪。 
长於春梦几多时， 
散似秋云无觅处。 
闻琴解佩神仙侣。 
挽断罗衣留不住。 
劝君莫作独醒人， 
烂醉花间应有数。 
玉楼朱阁横金锁。 
寒食清明春欲破。 
窗间斜月两眉愁， 
帘外落花双泪堕。 
朝云聚散真无那。 
百岁相看能几个。 
别来将为不牵情， 
万转千回思想过。 
朱帘半下香销印。 
二月东风催柳信。 
琵琶旁畔且寻思， 
鹦鹉前头休借问。 
惊鸿去後生离恨。 
红日长时添酒困。 
未知心在阿谁边， 
满眼泪珠言不尽。 
紫薇朱槿繁开後。 
枕簟微凉生玉漏。 
玳筵初启日穿帘， 
檀板欲开香满袖。 
红衫侍女频倾酒。 
龟鹤仙人来献寿。 
欢声喜气逐时新， 
青鬓玉颜长似旧。 
以上晏殊作品《木兰花》共11首        
                        </pre>
            </li>
            
            <li>
                <h3>
                    歹带］人娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 晏殊</p>
                <pre>二月春风正是杨花满路那堪更、别离情绪罗巾掩泪任粉痕沾污争奈向、千留万留不住玉酒频倾宿眉愁聚空肠断、宝筝弦柱人间后会又不知何处梦魂里、也须时时飞去
                        </pre>
            </li>
            
            <li>
                <h3>
                    殢人娇
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 晏殊</p>
                <pre>玉树微凉， 
渐觉银河影转。 
林叶静、疏红欲遍。 
朱帘细雨， 
尚迟留归燕。 
嘉庆日、多少世人良愿。 
楚竹惊鸾， 
秦筝起雁。 
萦舞袖、急翻罗荐。 
云回一曲， 
更轻栊檀板。 
香炷远、同祝寿期无限。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>红蓼花香夹岸稠。 
绿波春水向东流。 
小船轻舫好追游。 
渔父酒醒重拨棹， 
鸳鸯飞去却回头。 
一杯销尽两眉愁。
                        </pre>
            </li>
            
            <li>
                <h3>
                    浣溪沙·一向年光有限身
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>一向年光有限身， 
等闲离别易销魂。 
酒筵歌席莫辞频。 
满目山河空念远， 
落花风雨更伤春。 
不如怜取眼前人。
                        </pre>
            </li>
            
            <li>
                <h3>
                    浣溪沙·一曲新词酒一杯
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>一曲新词酒一杯， 
去年天气旧亭台， 
夕阳西下几时回。 
无可奈何花落去， 
似曾相识燕归来， 
小园香径独徘徊。
                        </pre>
            </li>
            
            <li>
                <h3>
                    浣溪沙·玉碗冰寒滴露华
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>玉碗冰寒滴露华。 
粉融香雪透轻纱。 
晚来妆面胜荷花。 
鬓亸欲迎眉际月， 
酒红初上脸边霞。 
一场春梦日西斜。
                        </pre>
            </li>
            
            <li>
                <h3>
                    清商怨
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>关河愁思望处满渐素秋向晚雁过南云行人回泪眼　　　双鸾衾［衤周］悔展夜又永枕孤人远梦未成归梅花闻塞管
                        </pre>
            </li>
            
            <li>
                <h3>
                    清平乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>金风细细， 
叶叶梧桐坠。 
绿酒初尝人易醉， 
一枕小窗浓睡。 
紫薇朱槿花残， 
斜阳却照阑干。 
双燕欲归时节， 
银屏昨夜微寒。
                        </pre>
            </li>
            
            <li>
                <h3>
                    清平乐·红笺小字
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>红笺小字， 
说尽平生意。 
鸿雁在云鱼在水， 
惆怅此情难寄。 
斜阳独倚西楼， 
遥山恰对帘钩。 
人面不知何处， 
绿波依旧东流。
                        </pre>
            </li>
            
            <li>
                <h3>
                    渔家傲十四首
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>粉笔丹青描未得。 
金针彩线功难敌。 
谁傍暗香轻采摘。 
风淅淅。 
船头触散双鸂鶒。 
夜雨染成天水碧。 
朝阳借出胭脂色。 
欲落又开人共惜。 
秋气逼。 
盘中已见新莲菂。 
楚国细腰元自瘦。 
文君腻脸谁描就。 
日夜声声催箭漏。 
昏复昼。 
红颜岂得长如旧。 
醉折嫩房和蕊嗅。 
天丝不断清香透。 
却傍小阑凝坐久。 
风满袖。 
西池月上人归後。 
粉面啼红腰束素当年拾翠曾相遇密意深情谁与诉空怨慕西池夜夜风兼露池上夕阳笼碧树池中短棹惊微雨水泛落英何处去人不语东流到了无停住荷叶初开犹半卷。 
荷花欲拆犹微绽。 
此叶此花真可羡。 
秋水畔。 
青凉伞映红妆面。 
美酒一杯留客宴。 
拈花摘叶情无限。 
争奈世人多聚散。 
频祝愿。 
如花似叶长相见。 
荷叶荷花相间斗。 
红娇绿嫩新妆就。 
昨日小池疏雨後。 
铺锦绣。 
行人过去频回首。 
倚遍朱阑凝望久。 
鸳鸯浴处波文皱。 
谁唤谢娘斟美酒。 
萦舞袖。 
当筵劝我千长寿。 
画鼓声中昏又晓。 
时光只解催人老。 
求得浅欢风日好。 
齐揭调。 
神仙一曲渔家傲。 
绿水悠悠天杳杳。 
浮生岂得长年少。 
莫惜醉来开口笑。 
须信道。 
人间万事何时了。 
脸傅朝霞衣剪翠。 
重重占断秋江水。 
一曲采莲风细细。 
人未醉。 
鸳鸯不合惊飞起。 
欲摘嫩条嫌绿刺。 
闲敲画扇偷金蕊。 
半夜月明珠露坠。 
多少意。 
红腮点点相思泪。 
嫩绿堪裁红欲绽。 
蜻蜓点水鱼游畔。 
一霎雨声香四散。 
风颭乱。 
高低掩映千千万。 
总是凋零终有恨。 
能无眼下生留恋。 
何似折来妆粉面。 
勤看玩。 
胜如落尽秋江岸。 
宿蕊斗攒金粉闹。 
青房暗结蜂儿小。 
敛面似啼开似笑。 
天与貌。 
人间不是铅华少。 
叶软香清无限好。 
风头日脚乾催老。 
待得玉京仙子到。 
凭向道。 
红颜只合长年少。 
罨画溪边停彩舫。 
仙娥绣被呈新样。 
飒飒风声来一饷。 
愁四望。 
残红片片随波浪。 
琼脸丽人青步障。 
风牵一袖低相向。 
应有锦鳞闲倚傍。 
秋水上。 
时时绿柄轻摇扬。 
杨柳风前香百步。 
盘心碎点真珠露。 
疑是水仙开洞府。 
妆景趣。 
红幢绿盖朝天路。 
小鸭飞来稠闹处。 
三三两两能言语。 
饮散短亭人欲去。 
留不住。 
黄昏更下萧萧雨。 
叶下鵁鶄眠未稳。 
风翻露颭香成阵。 
仙女出游知远近。 
羞借问。 
饶将绿扇遮红粉。 
一掬蕊黄沾雨润。 
天人乞与金英嫩。 
试折乱条醒酒困。 
应有恨。 
芳心拗尽丝无尽。 
幽鹭慢来窥品格双鱼岂解传消息绿柄嫩香频采摘心似织条条不断谁牵役粉泪暗和清露滴罗衣染尽秋江色对面不言情脉脉烟水隔无人说似长相忆越女采莲江北岸。 
轻桡短棹随风便。 
人貌与花相斗艳。 
流水慢。 
时时照影看妆面。 
莲叶层层张绿伞。 
莲房个个垂金盏。 
一把藕丝牵不断。 
红日晚。 
回头欲去心撩乱。 
以上晏殊作品《渔家傲》共14首        
                        </pre>
            </li>
            
            <li>
                <h3>
                    滴滴金
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>梅花漏泄春消息柳丝长草芽碧不觉星霜鬓边白念时光堪惜兰堂把酒留嘉客对离筵驻行色千里音尘便疏隔合有人相忆　　　　
                        </pre>
            </li>
            
            <li>
                <h3>
                    点绛唇
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>露下风高， 
井梧宫簟生秋意。 
画堂筵启。 
一曲呈珠缀。 
天外行云， 
欲去凝香袂。 
炉烟起。 
断肠声里。 
敛尽双蛾翠。
                        </pre>
            </li>
            
            <li>
                <h3>
                    燕归梁
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>双燕归飞绕画堂。 
似留恋虹梁。 
清风明月好时光。 
更何况、绮筵张。 
云衫侍女， 
频倾寿酒， 
加意动笙簧。 
人人心在玉炉香。 
庆佳会、祝延长。
                        </pre>
            </li>
            
            <li>
                <h3>
                    玉堂春
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>帝城春暖。 
御柳暗遮空苑。 
海燕双双， 
拂扬帘栊。 
女伴相携、共绕林间路， 
折得樱桃插髻红。 
昨夜临明微雨， 
新英遍旧丛。 
宝马香车、欲傍西池看， 
触处杨花满袖风。
                        </pre>
            </li>
            
            <li>
                <h3>
                    玉楼春
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 晏殊</p>
                <pre>绿杨芳草长亭路。 
年少抛人容易去。 
楼头残梦五更钟， 
花底离情三月雨。 
无情不似多情苦。 
一寸还成千万缕。 
天涯地角有穷时， 
只有相思无尽处。
                        </pre>
            </li>
            
            <li>
                <h3>
                    瑞鹧鸪
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>江南残腊欲归时。 
有梅红亚雪中枝。 
一夜前村、间破瑶英拆， 
端的千花冷未知。 
丹青改样匀朱粉， 
雕梁欲画犹疑。 
何妨与向冬深， 
密种秦人路， 
夹仙溪。 
不待妖桃客自迷。
                        </pre>
            </li>
            
            <li>
                <h3>
                    相思儿令
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 晏殊</p>
                <pre>昨日探春消息， 
湖上绿波平。 
无奈绕堤芳草， 
还向旧痕生。 
有酒且醉瑶觥。 
更何妨、檀板新声。 
谁教杨柳千丝， 
就中牵系人情。
                        </pre>
            </li>
            
            <li>
                <h3>
                    睿恩新
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 晏殊</p>
                <pre>芙蓉一朵霜秋色。 
迎晓露、依依先拆。 
似佳人、独立倾城， 
傍朱槛、暗传消息。 
静对西风脉脉。 
金蕊绽、粉红如滴。 
向兰堂、莫厌重深， 
免清夜、微寒渐逼。
                        </pre>
            </li>
            
            <li>
                <h3>
                    破阵子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>海上蟠桃易熟， 
人间好月长圆。 
惟有掰钗分钿侣， 
离别常多会面难。 
此情须问天。 
蜡烛到明垂泪， 
熏炉尽日生烟。 
一点凄凉愁绝意， 
谩道秦筝有剩弦。 
何曾为细传。
                        </pre>
            </li>
            
            <li>
                <h3>
                    破阵子·燕子来时新社
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊, 清明</p>
                <pre>燕子来时新社， 
梨花落后清明。 
池上碧苔三四点， 
叶底黄鹂一两声。 
日长飞絮轻。 
巧笑东邻女伴， 
采桑径里逢迎。 
疑怪昨宵春梦好， 
元是今朝斗草嬴。 
笑从双脸生。 
 
                        </pre>
            </li>
            
            <li>
                <h3>
                    秋蕊香
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>向晓雪花呈瑞。 
飞遍玉城瑶砌。 
何人剪碎天边桂。 
散作瑶田琼蕊。 
萧娘敛尽双蛾翠。 
回香袂。 
今朝有酒今朝醉。 
遮莫更长无睡。
                        </pre>
            </li>
            
            <li>
                <h3>
                    红窗听
                </h3>
                <p><strong>形式:</strong>
                    七律
                </p>
                <p><strong>标签:</strong>
                    宋代, 晏殊</p>
                <pre>记得香闺临别语。 
彼此有、万重心诉。 
淡云轻霭知多少， 
隔桃源无处。 
梦觉相思天欲曙。 
依前是、银屏画烛， 
宵长岁暮。 
此时何计， 
托鸳鸯飞去。
                        </pre>
            </li>
            
            <li>
                <h3>
                    胡捣练
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>小桃花与早梅花， 
尽是芳妍品格。 
未上东风先拆。 
分付春消息。 
佳人钗上玉尊前， 
朵朵秾香堪惜。 
谁把彩豪描得。 
免恁轻抛掷。
                        </pre>
            </li>
            
            <li>
                <h3>
                    菩萨蛮
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>人人尽道黄葵淡。 
侬家解说黄葵艳。 
可喜万般宜。 
不劳朱粉施。 
摘承金盏酒。 
劝我千长寿。 
擎作女真冠。 
试伊娇面看。
                        </pre>
            </li>
            
            <li>
                <h3>
                    蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>紫府群仙名籍秘。 
五色班龙， 
暂降人间世。 
海变沧田都不记。 
蟠桃一熟三千岁。 
露滴彩旌云绕秋， 
谁信壶中， 
别有笙歌地。 
门外落花随水逝。 
相看莫惜尊前醉。
                        </pre>
            </li>
            
            <li>
                <h3>
                    蝶恋花·槛菊愁烟兰泣露
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>槛菊愁烟兰泣露， 
罗幕轻寒， 
燕子双飞去。 
明月不谙离恨苦， 
斜光到晓穿朱户。 
昨夜西风凋碧树， 
独上高楼， 
望尽天涯路。 
欲寄彩笺兼尺素， 
山长水阔知何处。 
 
                        </pre>
            </li>
            
            <li>
                <h3>
                    蝶恋花·玉碗冰寒消暑气
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>玉碗冰寒消暑气。 
碧簟纱厨， 
向午朦胧睡。 
莺舌惺松如会意。 
无端画扇惊飞起。 
雨后初凉生水际。 
人面荷花， 
的的遥相似。 
眼看红芳犹抱蕊。 
丛中已结新莲子。 
 
                        </pre>
            </li>
            
            <li>
                <h3>
                    诉衷情
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>东风杨柳欲青青。 
烟淡雨初晴。 
恼他香阁浓睡， 
撩乱有啼莺。 
眉叶细， 
舞腰轻。 
宿妆成。 
一春芳意， 
三月和风， 
牵系人情。
                        </pre>
            </li>
            
            <li>
                <h3>
                    谒金门
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>秋露坠。 
滴尽楚兰红泪。 
往事旧欢何限意。 
思量如梦寐。 
人貌老于前岁。 
风月宛然无异。 
座有嘉宾尊有桂。 
莫辞终夕醉。
                        </pre>
            </li>
            
            <li>
                <h3>
                    踏莎行
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>细草愁烟， 
幽花怯露， 
凭栏总是消魂处。 
日高深院静无人， 
时时海燕双飞去。 
带缓罗衣， 
香残蕙炷， 
天长不禁迢迢路。 
垂扬只解惹春风， 
何曾系得行人住！ 
?
                        </pre>
            </li>
            
            <li>
                <h3>
                    迎春乐
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 晏殊</p>
                <pre>长安紫陌春归早。 
亸垂杨、染芳草。 
被啼莺语燕催清晓。 
正好梦、频惊觉。 
当此际、青楼临大道。 
幽会处、两情多少。 
莫惜明珠百琲， 
占取长年少。
                        </pre>
            </li>
            
            <li>
                <h3>
                    连理枝
                </h3>
                <p><strong>形式:</strong>
                    未知
                </p>
                <p><strong>标签:</strong>
                    宋代, 晏殊</p>
                <pre>绿树莺声老。 
金井生秋早。 
不寒不暖， 
裁衣按曲， 
天时正好。 
况兰堂逢著寿筵开， 
见炉香缥缈。 
组绣呈纤巧。 
歌舞夸妍妙。 
玉酒频倾， 
朱弦翠管， 
移宫易调。 
献金杯重叠祝长生， 
永消遥奉道。
                        </pre>
            </li>
            
            <li>
                <h3>
                    酒泉子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>春色初来， 
遍拆红芳千万树， 
流莺粉蝶斗翻飞。 
恋香枝。 
劝君莫惜缕金衣。 
把酒看花须强饮， 
明朝後日渐离披。 
惜芳时。
                        </pre>
            </li>
            
            <li>
                <h3>
                    采桑子
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>古罗衣上金针样， 
绣出芳妍。 
玉砌朱阑。 
紫艳红英照日鲜。 
佳人画阁新妆了， 
对立丛边。 
试摘婵娟。 
贴向眉心学翠钿。
                        </pre>
            </li>
            
            <li>
                <h3>
                    采桑子·时光只解催人老
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>时光只解催人老， 
不信多情， 
长恨离亭， 
泪滴春衫酒易醒。 
梧桐昨夜西风急， 
淡月胧明， 
好梦频惊， 
何处高楼雁一声？
                        </pre>
            </li>
            
            <li>
                <h3>
                    长生乐
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>玉露金风月正圆。 
台榭早凉天。 
画堂嘉会， 
组绣列芳筵。 
洞府星辰龟鹤， 
来添福寿。 
欢声喜色， 
同入金炉泛浓烟。 
清歌妙舞， 
急管繁弦。 
榴花满酌觥船。 
人尽祝、富贵又长年。 
莫教红日西晚， 
留著醉神仙。
                        </pre>
            </li>
            
            <li>
                <h3>
                    雨中花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>剪翠妆红欲就折得清香满袖一对鸳鸯眠未足叶下长相守莫傍细条寻嫩藕怕绿刺、□（上“四”下“娟”之右半）衣伤手可惜许、月明风露好恰在人归后　
                        </pre>
            </li>
            
            <li>
                <h3>
                    鹊踏枝·蝶恋花
                </h3>
                <p><strong>形式:</strong>
                    词
                </p>
                <p><strong>标签:</strong>
                    宋代, 晏殊</p>
                <pre>紫府群仙名籍秘。 
五色斑龙， 
暂降人间世。 
海变桑田都不记。 
蟠桃一熟三千岁。 
露滴彩旌云绕袂。 
谁信壶中， 
别有笙歌地。 
门外落花随水逝。 
相看莫惜尊前醉。
                        </pre>
            </li>
            
    </ul>
</body>

</html>