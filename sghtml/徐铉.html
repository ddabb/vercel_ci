<!DOCTYPE html>
<html lang="zh-CN">

<head>
    <meta charset="UTF-8">
    <meta http-equiv="Content-Language" content="zh-CN">
    <script async src="https://pagead2.googlesyndication.com/pagead/js/adsbygoogle.js?client=ca-pub-9093386396178901"
        crossorigin="anonymous"></script>
    <meta name="viewport" content="width=device-width, initial-scale=1.0">
    <title>
        徐铉
    </title>
    <meta name="description" content="徐铉的诗歌作品集，包含其生平、朝代及精彩诗篇。">
    <link rel="icon" href="../logo.svg" type="image/svg+xml">
    <link rel="stylesheet" href="../css/style.css">
    <link rel="stylesheet" href="../css/footer.css">
    <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        
        crossorigin="anonymous">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
    <script src="https://cdn.jsdelivr.net/npm/@popperjs/core@2.11.8/dist/umd/popper.min.js" crossorigin="anonymous"></script>
    <script src="https://cdn.jsdelivr.net/npm/bootstrap@5.3.3/dist/js/bootstrap.min.js"
         crossorigin="anonymous"></script>
    <script src="../js/clarity.js"></script>
    <script src="https://cdnjs.cloudflare.com/ajax/libs/masonry/4.2.2/masonry.pkgd.min.js"></script>
</head>

<body>
    <header>
  <div>
    <nav class="navbar navbar-light bg-light">
      <div class="container-fluid">
        <ul class="navbar-nav d-flex flex-row flex-wrap">
          <li class="nav-item">
            <a class="nav-link d-flex align-items-center" href="../html/index.html">
              <img src="../logo.svg" alt="Logo" style="max-width: 24px;max-height: 24px; margin-right:1px;">
              自助工具站
            </a>
          </li>
          <li class="nav-item">
            <a class="nav-link" href="../html/photos.html">相册</a>
          </li>
          <li class="nav-item">
            <a class="nav-link" href="../html/dianzhangbiji.html">想法</a>
          </li>
          <li class="nav-item">
            <a class="nav-link" href="../html/gongzhonghao.html">公众号</a>
          </li>
          <li class="nav-item">
            <a class="nav-link" href="../html/tools.html">工具</a>
          </li>
          <li class="nav-item">
            <a class="nav-link" href="../html/games.html">游戏</a>
          </li>
          <li class="nav-item">
            <a class="nav-link" href="../sghtml/dynasties.html">诗词</a>
          </li>
        </ul>
      </div>
    </nav>
  </div>
</header>

    <main class="container-fluid">
        
            <div class="card mb-4 poet-info-card">
                <div class="card-body">
                    <h1 class="card-title">徐铉</h1>
                    <p class="card-text"><strong>朝代:</strong> 唐代</p>
                    <p class="card-text"><strong>生平:</strong> 徐铉，字鼎臣，广陵人。十岁能属文，与韩熙载齐名，江东谓之韩徐。仕吴为秘书郎。仕南唐，历中书舍人、翰林学士、吏部尚书。归宋，为散骑常侍，坐贬卒。铉文思敏速，凡所撰述，往往执笔立就。精小学，篆隶尤工。集三十卷，今编诗六卷。</p>
                    
                    
                </div>
            </div>
        

        <h2>诗歌</h2>
        
            <div class="masonry-grid">
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">严相公宅牡丹</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">但是豪家重牡丹， 
争如丞相阁前看。 
凤楼日暖开偏早， 
鸡树阴浓谢更难。 
数朵已应迷国艳， 
一枝何幸上尘冠。 
不知更许凭栏否， 
烂熳春光未肯残。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">中书相公谿亭闲宴依韵</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">雨霁秋光晚， 
亭虚野兴回。 
沙鸥掠岸去， 
溪水上阶来。 
客傲风攲帻， 
筵香菊在杯。 
东山长许醉， 
何事忆天台。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">临石步港</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">埼岸堕萦带， 
微风起细涟。 
绿阴三月后， 
倒影乱峰前。 
吹浪游鳞小， 
黏苔碎石圆。 
会将腰下组， 
换取钓鱼船。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">九日落星山登高</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">秋暮天高稻穟成， 
落星山上会诸宾。 
黄花泛酒依流俗， 
白发满头思古人。 
岩影晚看云出岫， 
湖光遥见客垂纶。 
风烟不改年长度， 
终待林泉老此身。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">九日雨中</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">茱萸房重雨霏微， 
去国逢秋此恨稀。 
目极暂登台上望， 
心遥长向梦中归。 
荃蘪路远愁霜早， 
兄弟乡遥羡雁飞。 
唯有多情一枝菊， 
满杯颜色自依依。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">九月三十夜雨寄故人</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">独听空阶雨， 
方知秋事悲。 
寂寥旬假日， 
萧飒夜长时。 
别念纷纷起， 
寒更故故迟。 
情人如不醉， 
定是两相思。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">九月十一日寄陈郎中</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">我多吏事君多病， 
寂绝过从又几旬。 
前日龙山烟景好， 
风前落帽是何人？</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">亚元舍人不替深知猥贻佳作三篇……</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">海陵城里春正月， 
海畔朝阳照残雪。 
城中有客独登楼， 
遥望天边白银阙。 
白银阙下何英英， 
雕鞍绣毂趋承明。 
阊门晓辟旌旗影， 
玉墀风细佩环声。 
此处追飞皆俊彦， 
当年何事容疵贱。 
怀铅昼坐紫微宫， 
焚香夜直明光殿。 
王言简静官司闲， 
朋好殷勤多往还。 
新亭风景如东洛， 
邙岭林泉似北山。 
光阴暗度杯盂里， 
职业未妨谈笑间。 
有时邀宾复携妓， 
造门不问都非是。 
酣歌叫笑惊四邻， 
赋笔纵横动千字。 
任他银箭转更筹， 
不怕金吾司夜吏。 
可怜诸贵贤且才， 
时情物望两无猜。 
伊余独禀狂狷性， 
褊量多言仍薄命。 
吞舟可漏岂无恩， 
负乘自贻非不幸。 
一朝削迹为迁客， 
旦暮青云千里隔。 
离鸿别雁各分飞， 
折柳攀花两无色。 
卢龙渡口问迷津， 
瓜步山前送暮春。 
白沙江上曾行路， 
青林花落何纷纷。 
汉皇昔幸回中道， 
极目牛羊卧芳草。 
旧宅重游尽隙荒， 
故人相见多衰老。 
禅智寺， 
山光桥， 
风瑟瑟兮雨萧萧。 
行杯已醒残梦断， 
征途未极离魂消。 
海陵郡中陶太守， 
相逢本是随行旧。 
乍申拜起已开眉， 
却问辛勤还执手。 
精庐水榭最清幽， 
一税征车聊驻留。 
闭门思过谢来客， 
知恩省分宽离忧。 
郡斋胜境有后池， 
山亭菌阁互参差。 
有时虚左来相召， 
举白飞觞任所为。 
多才太守能挝鼓， 
醉送金船间歌舞。 
酒酣耳热眼生花， 
暂似京华欢会处。 
归来旅馆还端居， 
清风朗月夜窗虚。 
駸駸流景岁云暮， 
天涯望断故人书。 
春来凭槛方叹息， 
仰头忽见南来翼。 
足系红笺堕我前， 
引颈长鸣如有言。 
开缄试读相思字， 
乃是多情乔亚元。 
短韵三篇皆丽绝， 
小梅寄意情偏切。 
金兰投分一何坚， 
银钩置袖终难灭。 
醉后狂言何足奇， 
感君知己不相遗。 
长卿曾作美人赋， 
玄成今有责躬诗。 
报章欲托还京信， 
笔拙纸穷情未尽。 
珍重芸香陈子乔， 
亦解贻书远相问。 
宁须买药疗羁愁， 
只恨无书消鄙吝。 
游处当时靡不同， 
欢娱今日两成空。 
天子尚应怜贾谊， 
时人未要嘲扬雄。 
曲终笔阁缄封已， 
翩翩驿骑行尘起。 
寄向中朝谢故人， 
为说相思意如此。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">京使回自临川，得从兄书寄诗，依韵和</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">珍重还京使， 
殷勤话故人。 
别离长挂梦， 
宠禄不关身。 
趣向今成道， 
声华旧绝尘。 
莫嗟客鬓老， 
诗句逐时新。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">京口江际弄水</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">退公求静独临川， 
扬子江南二月天。 
百尺翠屏甘露阁， 
数帆晴日海门船。 
波澄濑石寒如玉， 
草接汀蘋绿似烟。 
安得乘槎更东去， 
十洲风外弄潺湲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">从兄龙武将军没于边戍，过旧营宅作</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">前年都尉没边城， 
帐下何人领旧兵。 
徼外瘴烟沉鼓角， 
山前秋日照铭旌。 
笙歌却返乌衣巷， 
部曲皆还细柳营。 
今日园林过寒食， 
马蹄犹拟入门行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">从驾东幸呈诸公</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">吴公台下旧京城， 
曾掩衡门过十春。 
别后不知新景象， 
信来空问故交亲。 
宦游京口无高兴， 
习隐钟山限俗尘。 
今日喜为华表鹤， 
况陪鹓鹭免迷津。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">代钟答</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">一幅轻绡寄海滨， 
越姑长感昔时恩。 
欲知别后情多少， 
点点凭君看泪痕。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">以端溪砚酬张员外水精珠兼和来篇</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">请以端溪润， 
酬君水玉明。 
方圆虽异器， 
功用信俱呈。 
自得山川秀， 
能分日月精。 
巾箱各珍重， 
所贵在交情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">使浙西先寄献燕王侍中</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">京江风静喜乘流， 
极目遥瞻万岁楼。 
喜气茏葱甘露晚， 
水烟波淡海门秋。 
五年不见鸾台长， 
明日将陪兔苑游。 
欲问平台门下吏， 
相君还许吐茵不。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">依韵和令公大王蔷薇诗</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">绿树成阴后， 
群芳稍歇时。 
谁将新濯锦， 
挂向最长枝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">光穆皇后挽歌三首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">仙驭期难改， 
坤仪道自光。 
閟宫新表德， 
沙麓旧膺祥。 
素帟尧门掩， 
凝笳毕陌长。 
东风惨陵树， 
无复见亲桑。 
永乐留虚位， 
长陵启夕扉。 
返虞严吉仗， 
复土掩空衣。 
功业投三母， 
光灵极四妃。 
唯应彤史在， 
不与露花晞。 
隐隐阊门路， 
烟云晓更愁。 
空瞻金辂出， 
非是濯龙游。 
德感人伦正， 
风行内职修。 
还随偶物化， 
同此思轩丘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">再领制诰和王明府见贺</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">蹇步还依列宿边， 
拱辰重认旧云天。 
自嗟多难飘零困， 
不似当年胆气全。 
鸡树晚花疏向日， 
龙池轻浪细含烟。 
从来不解为身计， 
一叶悠悠任大川。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">北苑侍宴杂咏诗·松</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">细韵风中远， 
寒青雪后浓。 
繁阴堪避雨， 
效用待东封。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">北苑侍宴杂咏诗·水</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">碧草垂低岸， 
东风起细波。 
横汾从游宴， 
何谢到天河。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">北苑侍宴杂咏诗·竹</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">劲节生宫苑， 
虚心奉豫游。 
自然名价重， 
不羡渭川侯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">北苑侍宴杂咏诗·菊</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">细丽披金彩， 
氛氲散远馨。 
泛杯频奉赐， 
缘解制颓龄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">北苑侍宴杂咏诗·风</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">昨朝才解冻， 
今日又开花。 
帝力无人识， 
谁知玩物华。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">十日和张少监</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">重阳高会古平台， 
吟遍秋光始下来。 
黄菊后期香未减， 
新诗捧得眼还开。 
每因佳节知身老， 
却忆前欢似梦回。 
且喜清时屡行乐， 
是非名利尽悠哉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">南都遇前嘉鱼刘令，言游闽岭，……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">我持使节经韶石， 
君作闲游过武夷。 
两地山光成独赏， 
隔年乡思暗相知。 
洪厓坛上长岑寂， 
孺子亭前自别离。 
珍重分岐一杯酒， 
强加餐饭数吟诗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">印秀才至舒州见寻，别后寄诗依韵和</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">羁游白社身虽屈， 
高步辞场道不卑。 
投分共为知我者， 
相寻多愧谪居时。 
离怀耿耿年来梦， 
厚意勤勤别后诗。 
今日溪边正相忆， 
雪晴山秀柳丝垂。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">又听《霓裳羽衣曲》送陈君</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">清商一曲远人行， 
桃叶津头月正明。 
此是开元太平曲， 
莫教偏作别离声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">又和</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">抱瓮何人灌药畦， 
金衔为尔驻平堤。 
村桥野店景无限， 
绿水晴天思欲迷。 
横笛乍随轻吹断， 
归帆疑与远山齐。 
凤城回望真堪画， 
万户千门蒋峤西。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">又和八日</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">微云疏雨淡新秋， 
晓梦依稀十二楼。 
故作别离应有以， 
拟延更漏共无由。 
那教人世长多恨， 
未必天仙不解愁。 
博望苑中残酒醒， 
香风佳气独迟留。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">又和游光睦院</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">寺门山水际， 
清浅照孱颜。 
客棹晚维岸， 
僧房犹掩关。 
日华穿竹静， 
云影过阶闲。 
箕踞一长啸， 
忘怀物我间。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">又绝句寄题毗陵驿</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">曾持使节驻毗陵， 
长与州人有旧情。 
为向驿桥风月道， 
舍人髭鬓白千茎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">又赋早春书事</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">苑里芳华早， 
皇家胜事多。 
弓声达春气， 
弈思养天和。 
暖酒红炉火， 
浮舟绿水波。 
雪晴农事起， 
击壤听赓歌。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">又题白鹭洲江鸥送陈君</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">白鹭洲边江路斜， 
轻鸥接翼满平沙。 
吾徒来送远行客， 
停舟为尔长叹息。 
酒旗渔艇两无猜， 
月影芦花镇相得。 
离筵一曲怨复清， 
满座销魂鸟不惊。 
人生不及水禽乐， 
安用虚名上麟阁。 
同心携手今如此， 
金鼎丹砂何寂寞。 
天涯后会眇难期， 
从此又应添白髭。 
愿君不忘分飞处， 
长保翩翩洁白姿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">史馆庭梅见其毫末历载三十今已半枯……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">东观婆娑树， 
曾怜甲坼时。 
繁英共攀折， 
芳岁几推移。 
往事皆陈迹， 
清香亦暗衰。 
相看宜自喜， 
双鬓合垂丝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">右省仆射后湖亭闲宴，铉以宿直先归……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">湖上一阳生， 
虚亭启高宴。 
枫林烟际出， 
白鸟波心见。 
主人忘贵达， 
座客容疵贱。 
独惭残照催， 
归宿明光殿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">右省仆射相公垂览和诗，复贻长……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">西院春归道思深， 
披衣闲听暝猿吟。 
铺陈政事留黄阁， 
偃息神机在素琴。 
玉柄暂时疏末座， 
瑶华频复惠清音。 
开晴便作东山约， 
共赏烟霞放旷心。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">后湖访古各赋一题得西邸</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">南朝藩阃地， 
八友旧招寻。 
事往山光在， 
春晴草色深。 
曲池鱼自乐， 
丛桂鸟频吟。 
今日中兴运， 
犹怀翰墨林。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和元帅书记萧郎中观习水师</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">元帅楼船出治兵， 
落星山外火旗明。 
千帆日助江陵势， 
万里风驰下濑声。 
杀气晓严波上鹢， 
凯歌遥骇海边鲸。 
仲宣一作从军咏， 
回顾儒衣自不平。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和印先辈及第后献座主朱舍人郊……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">成名郊外掩柴扉， 
树影蝉声共息机。 
积雨暗封青藓径， 
好风轻透白綀衣。 
嘉鱼始赋人争诵， 
荆玉频收国自肥。 
独坐公厅正烦暑， 
喜吟新咏见玄微。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和司门郎中陈彦</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">衡门寂寂逢迎少， 
不见仙郎向五旬。 
莫问龙山前日事， 
菊花开却为闲人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和太常萧少卿近郊马上偶吟</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">田园经雨绿分畦， 
飞盖闲行九里堤。 
拂袖清风尘不起， 
满川芳草路如迷。 
林开始觉晴天迥， 
潮上初惊浦岸齐。 
怪得仙郎诗句好， 
断霞残照远山西。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和尉迟赞善病中见寄</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">仙郎移病暑天过， 
却似冥鸿避罻罗。 
昼梦乍惊风动竹， 
夜吟时觉露沾莎。 
情亲稍喜贫居近， 
性懒犹嫌上直多。 
望苑恩深期勿药， 
青云岐路未蹉跎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和尉迟赞善秋暮僻居</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">登高节物最堪怜， 
小岭疏林对槛前。 
轻吹断时云缥缈， 
夕阳明处水澄鲜。 
江城秋早催寒事， 
望苑朝稀足晏眠。 
庭有菊花尊有酒， 
若方陶令愧前贤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和张先辈见寄二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">去国离群掷岁华， 
病容憔悴愧丹砂。 
溪连舍下衣长润， 
山带城边日易斜。 
几处垂钩依野岸， 
有时披褐到邻家。 
故人书札频相慰， 
谁道西京道路赊。 
清时沦放在山州， 
邛竹纱巾处处游。 
野日苍茫悲鵩舍， 
水风阴湿弊貂裘。 
鸡鸣候旦宁辞晦， 
松节凌霜几换秋。 
两首新诗千里道， 
感君情分独知丘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和张少监晚菊</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">忆共庭兰倚砌栽， 
柔条轻吹独依隈。 
自知佳节终堪赏， 
为惜流光未忍开。 
采撷也须盈掌握， 
馨香还解满尊罍。 
今朝旬假犹无事， 
更好登临泛一杯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和张少监舟中望蒋山</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">谿路向还背， 
前山高复重。 
纷披红叶树， 
间断白云峰。 
尽日慵移棹， 
何年醉倚松。 
自知闲未得， 
不敢笑周颙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和方泰州见寄</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">逐客凄凄重入京， 
旧愁新恨两难胜。 
云收楚塞千山雪， 
风结秦淮一尺冰。 
置醴筵空情岂尽， 
投湘文就思如凝。 
更残月落知孤坐， 
遥望船窗一点星。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和明上人除夜见寄</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">酌酒围炉久， 
愁襟默自增。 
长年逢岁暮， 
多病见兵兴。 
夜色开庭燎， 
寒威入砚冰。 
汤师无别念， 
吟坐一灯凝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和明道人宿山寺</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">闻道经行处， 
山前与水阳。 
磬声深小院， 
灯影迥高房。 
落宿依楼角， 
归云拥殿廊。 
羡师闲未得， 
早起逐班行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和歙州陈使君见寄</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">新安风景好， 
时令肃辕门。 
身贵心弥下， 
功多口不言。 
韬钤家法在， 
儒雅素风存。 
簪履陪游盛， 
乡闾俗化敦。 
临窗山色秀， 
绕郭水声喧。 
织络文章丽， 
矜严道义尊。 
楼台秋月静， 
京庾晚云屯。 
晓吹传衙鼓， 
晴阳展信幡。 
一篇贻友好， 
千里倍心论。 
未见归骖动， 
空能役梦魂。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和殷舍人萧员外春雪</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">万里春阴乍履端， 
广庭风起玉尘干。 
梅花岭上连天白， 
蕙草阶前特地寒。 
晴去便为经岁别， 
兴来何惜彻宵看。 
此时鸳侣皆闲暇， 
赠答诗成禁漏残。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和江州江中丞见寄</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">贾傅南迁久， 
江关道路遥。 
北来空见雁， 
西去不如潮。 
鼠穴依城社， 
鸿飞在泬寥。 
高低各有处， 
不拟更相招。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和江西萧少卿见寄二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">亡羊岐路愧司南， 
二纪穷通聚散三。 
老去何妨从笑傲， 
病来看欲懒朝参。 
离肠似线常忧断， 
世态如汤不可探。 
珍重加餐省思虑， 
时时斟酒压山岚。 
身遥上国三千里， 
名在朝中二十春。 
金印不须辞入幕， 
麻衣曾此叹迷津。 
卷舒由我真齐物， 
忧喜忘心即养神。 
世路风波自翻覆， 
虚舟无计得沉沦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和王庶子寄题兄长建州廉使新亭</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">谢守高斋结构新， 
一方风景万家情。 
群贤讵减山阴会， 
远俗初闻正始声。 
水槛片云长不去， 
讼庭纤草转应生。 
阿连诗句偏多思， 
遥想池塘昼梦成。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和王明府见寄</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">时情世难消吾道， 
薄宦流年危此身。 
莫叹京华同寂寞， 
曾经兵革共漂沦。 
对山开户唯求静， 
贳酒留宾不道贫。 
善政空多尚淹屈， 
不知谁是解忧民。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和致仕张尚书新创道院</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">梓泽成新致， 
金丹有旧情。 
挂冠朝睡足， 
隐几暮江清。 
药圃分轻绿， 
松窗起细声。 
养高宁厌病， 
默坐对诸生。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和萧少卿见庆新居</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">湘浦怀沙已不疑， 
京城赐第岂前期。 
鼓声到晚知坊远， 
山色来多与静宜。 
簪屦尚应怜故物， 
稻粱空自愧华池。 
新诗问我偏饶思， 
还念鹪鹩得一枝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和萧郎中午日见寄</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">细雨轻风采药时， 
褰帘隐几更何为。 
岂知泽畔纫兰客， 
来赴城中角黍期。 
多罪静思如剉蘖， 
赦书才听似含饴。 
谢公制胜常闲暇， 
愿接西州敌手棋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和萧郎中小雪日作</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">征西府里日西斜， 
独试新炉自煮茶。 
篱菊尽来低覆水， 
塞鸿飞去远连霞。 
寂寥小雪闲中过， 
斑驳轻霜鬓上加。 
算得流年无奈处， 
莫将诗句祝苍华。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和贾员外戬见赠玉蕊花栽</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">琼瑶一簇带花来， 
便断苍苔手自栽。 
喜见唐昌旧颜色， 
为君判病酌金罍。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和钟大监泛舟同游见示</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">潮沟横趣北山阿， 
一月三游未是多。 
老去交亲难暂舍， 
闲中滋味更无过。 
溪桥树映行人渡， 
村径风飘牧竖歌。 
孤棹乱流偏有兴， 
满川晴日弄微波。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和钟郎中送朱先辈还京垂寄</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">分司洗马无人问， 
辞客殷勤辍棹歌。 
苍藓满庭行径小， 
高梧临槛雨声多。 
春愁尽付千杯酒， 
乡思遥闻一曲歌。 
且共胜游消永日， 
西冈风物近如何？</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和门下殷侍郎新茶二十韵</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">暖吹入春园， 
新芽竞粲然。 
才教鹰觜拆， 
未放雪花妍。 
荷杖青林下， 
携筐旭景前。 
孕灵资雨露， 
钟秀自山川。 
碾后香弥远， 
烹来色更鲜。 
名随土地贵， 
味逐水泉迁。 
力藉流黄暖， 
形模紫笋圆。 
正当钻柳火， 
遥想涌金泉。 
任道时新物， 
须依古法煎。 
轻瓯浮绿乳， 
孤灶散余烟。 
甘荠非予匹， 
宫槐让我先。 
竹孤空冉冉， 
荷弱谩田田。 
解渴消残酒， 
清神感夜眠。 
十浆何足馈， 
百榼尽堪捐。 
采撷唯忧晚， 
营求不计钱。 
任公因焙显， 
陆氏有经传。 
爱甚真成癖， 
尝多合得仙。 
亭台虚静处， 
风月艳阳天。 
自可临泉石， 
何妨杂管弦。 
东山似蒙顶， 
愿得从诸贤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和陈洗马山庄新泉</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">已开山馆待抽簪， 
更要岩泉欲洗心。 
常被松声迷细韵， 
忽流花片落高岑。 
便疏浅濑穿莎径， 
始有清光映竹林。 
何日煎茶酝香酒， 
沙边同听暝猿吟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和陈表用员外求酒</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">暑天频雨亦频晴， 
帘外闲云重复轻。 
珍重一壶酬绝唱， 
向风遥想醉吟声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和陈赞善致仕还京口</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">海门山下一渔舟， 
中有高人未白头。 
已驾安车归故里， 
尚通闺籍在龙楼。 
泉声漱玉窗前落， 
江色和烟槛外流。 
今日君臣厚终始， 
不须辛苦画双牛。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">和集贤钟郎中</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">石渠册府神仙署， 
当用明朝第一人。 
腰下别悬新印绶， 
座中皆是故交亲。 
龙池树色供清景， 
浴殿香风接近邻。 
从此翻飞应更远， 
遍寻三十六天春。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">咏梅子真送郭先辈</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">忠臣本爱君， 
仁人本爱民。 
宁知贵与贱， 
岂计名与身。 
梅生为一尉， 
献疏来君门。 
君门深万里， 
金虎重千钧。 
向永且不用， 
况复论子真。 
拂衣遂长往， 
高节邈无邻。 
至今仙籍中， 
谓之梅真人。 
郭生负逸气， 
百代继遗尘。 
进退生自知， 
得丧吾不陈。 
斯民苟有幸， 
期子一朝伸。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">哭刑部侍郎乔公诗</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">举世重文雅， 
夫君更质真。 
曾嗟混鸡鹤， 
终日异淄磷。 
词赋离骚客， 
封章谏诤臣。 
襟怀道家侣， 
标格古时人。 
逸老诚云福， 
遗形未免贫。 
求文空得草， 
埋玉遂为尘。 
静想忘年契， 
冥思接武晨。 
连宵洽杯酒， 
分日掌丝纶。 
蠹简书陈事， 
遗孤托世亲。 
前贤同此叹， 
非我独沾巾。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">回至南康题紫极宫里道士房</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">王事信靡监， 
饮冰安足辞。 
胡为拥征传， 
乃至天南陲。 
天南非我乡， 
留滞忽逾时。 
还经羽人家， 
豁若云雾披。 
何以宽吾怀， 
老庄有微词。 
达士无不可， 
至人岂偏为。 
客愁勿复道， 
为君吟此诗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">回至瓜洲献侍中</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">紫微垣里旧宾从， 
来向吴门谒府公。 
奉使谬持严助节， 
登门初识鲁王宫。 
笙歌隐隐违离后， 
烟水茫茫怅望中。 
日暮瓜洲江北岸， 
两行清泪滴西风。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">天阙山绝句</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">散诞爱山客， 
凄凉怀古心。 
寒风天阙晚， 
尽日倚轩吟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">太傅相公以庭梅二篇许舍弟同赋再迂……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">旧眷终无替， 
流光自足悲。 
攀条感花萼， 
和曲许埙篪。 
前会成春梦， 
何人更己知。 
缘情聊借喻， 
争敢道言诗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">太傅相公深感庭梅再成绝唱曲垂借示……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">禁省繁华地， 
含芳自一时。 
雪英开复落， 
红药植还移。 
静想分今昔， 
频吟叹盛衰。 
多情共如此， 
争免鬓成丝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉使九华山，中途遇青阳薛郎中</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">故人相别动相思， 
此地相逢岂素期。 
九子峰前闲未得， 
五溪桥上坐多时。 
甘泉从幸余知忝， 
宣室征还子未迟。 
且饮一杯消别恨， 
野花风起渐离披。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉命南使经彭泽</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">远使程途未一分， 
离心常要醉醺醺。 
那堪彭泽门前立， 
黄菊萧疏不见君。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉和七夕应令</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">今宵星汉共晶光， 
应笑罗敷嫁侍郎。 
斗柄易倾离恨促， 
河流不尽后期长。 
静闻天籁疑鸣佩， 
醉折荷花想艳妆。 
谁见宣猷堂上宴， 
一篇清韵振金铛。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉和右省仆射西亭高卧作</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">院静苍苔积， 
庭幽怪石奇支。 
蝉声当槛急， 
虹影向檐垂。 
昼漏犹怜永， 
丛兰未觉衰。 
疏篁巢翡翠， 
折苇覆鸬鹚。 
对酒襟怀旷， 
围棋旨趣迟。 
景皆随所尚， 
物各遂其宜。 
道与时相会， 
才非世所羁。 
赋诗贻座客， 
秋事尔何悲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉和子龙大监与舍弟赠答之什</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">石渠东观两优贤， 
明主知臣岂偶然。 
鸳鹭分行皆接武， 
金兰同好共忘年。 
怀恩未遂林泉约， 
窃位空惭组绶悬。 
多少深情知不尽， 
好音相慰强成篇。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉和宫傅相公怀旧见寄四十韵</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">谢傅功成德望全， 
鸾台初下正萧然。 
抟风乍息三千里， 
感旧重怀四十年。 
西掖新官同贾马， 
南朝兴运似开天。 
文辞职业分工拙， 
流辈班资让后先。 
每愧陋容劳刻画， 
长惭顽石费雕镌。 
晨趋纶掖吟春永， 
夕会精庐待月圆。 
立马有时同草诏， 
联镳几处共成篇。 
闲歌柳叶翻新曲， 
醉咏桃花促绮筵。 
少壮况逢时世好， 
经过宁虑岁华迁。 
云龙得路须腾跃， 
社栎非材合弃捐。 
再谒湘江犹是幸， 
两还宣室竟何缘。 
已知瑕玷劳磨莹， 
又得官司重接连。 
听漏分宵趋建礼， 
从游同召赴甘泉。 
云开阊阖分台殿， 
风过华林度管弦。 
行止不离宫仗影， 
衣裾尝惹御炉烟。 
师资稷契论中礼， 
依止山公典小铨。 
多谢天波垂赤管， 
敢教晨景过华砖。 
翾飞附骥方经远， 
巨楫垂风遂济川。 
玉烛调时钧轴正， 
台阶平处德星悬。 
岩廊礼绝威容肃， 
布素情深友好偏。 
长拟营巢安大厦， 
忽惊操钺领中权。 
吴门日丽龙衔节， 
京口沙晴鹢画船。 
盖代名高方赫赫， 
恋恩心切更乾乾。 
袁安辞气忠仍恳， 
吴汉精诚直且专。 
却许丘明师纪传， 
更容疏广奉周旋。 
朱门自得施行马， 
厚禄何妨食万钱。 
密疏尚应劳献替， 
清谈唯见论空玄。 
东山妓乐供闲步， 
北牖风凉足晏眠。 
玄武湖边林隐见， 
五城桥下棹洄沿。 
曾移苑树开红药， 
新凿家池种白莲。 
不遣前驺妨野逸， 
别寻逋客互招延。 
棋枰寂静陈虚阁， 
诗笔沉吟劈彩笺。 
往事偶来春梦里， 
闲愁因动落花前。 
青云旧侣嗟谁在， 
白首亲情倍见怜。 
尽日凝思殊怅望， 
一章追叙信精研。 
韶颜莫与年争竞， 
世虑须凭道节宣。 
幸喜书生为将相， 
定由阴德致神仙。 
羊公剩有登临兴， 
尚子都无嫁娶牵。 
退象天山镇浮竞， 
起为霖雨润原田。 
从容自保君臣契， 
何必扁舟始是贤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉和御制茱萸</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">台畔西风御果新， 
芳香精彩丽萧辰。 
柔条细叶妆治好， 
紫蒂红芳点缀匀。 
几朵得陪天上宴， 
千株长作洞中春。 
今朝圣藻偏流咏， 
黄菊无由更敢邻。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">奉酬度支陈员外</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">古来贤达士， 
驰鹜唯群书。 
非礼誓弗习， 
违道无与居。 
儒家若迂阔， 
遂将世情疏。 
吾友嗣世德， 
古风蔼有余。 
幸遇汉文皇， 
握兰佩金鱼。 
俯视长沙赋， 
凄凄将焉如。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">孟君别后相续寄书，作此酬之</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">多病怯烦暑， 
短才忧近职。 
跂足北窗风， 
遥怀浩无极。 
故人易成别， 
诗句空相忆。 
尺素寄天涯， 
淦江秋水色。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宣威苗将军贬官后重经故宅</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">蒋山南望近西坊， 
亭馆依然锁院墙。 
天子未尝过细柳， 
将军寻已戍敦煌。 
攲倾怪石山无色， 
零落圆荷水不香。 
为将为儒皆寂寞， 
门前愁杀马中郎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宿茅山寄舍弟</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">茅许禀灵气， 
一家同上宾。 
仙山空有庙， 
举世更无人。 
独往诚违俗， 
浮名亦累真。 
当年各自勉， 
云洞镇长春。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">宿蒋帝庙，明日游山南诸寺</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">便返城闉尚未甘， 
更从山北到山南。 
花枝似雪春虽半， 
桂魄如眉日始三。 
松盖遮门寒黯黯， 
柳丝妨路翠毵毵。 
登临莫怪偏留恋， 
游宦多年事事谙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄从兄宪兼示二弟</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">别路吴将楚， 
离忧弟与兄。 
断云惊晚吹， 
秋色满孤城。 
信远鸿初下， 
乡遥月共明。 
一枝栖未稳， 
回首望三京。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄和州韩舍人</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">急景駸駸度， 
遥怀处处生。 
风头乍寒暖， 
天色半阴晴。 
久别魂空断， 
终年道不行。 
殷勤云上雁， 
为过历阳城。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄外甥苗武仲</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">放逐今来涨海边， 
亲情多在凤台前。 
且将聚散为闲事， 
须信华枯是偶然。 
蝉噪疏林村倚郭， 
鸟飞残照水连天。 
此中唯欠韩康伯， 
共对秋风咏数篇。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄抚州钟郎中</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">去载分襟后， 
寻闻在建安。 
封疆正多事， 
尊俎若为欢。 
都护空遗镞， 
明君欲舞干。 
绕朝时不用， 
非是杀身难。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄歙州吕判官</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">任公郡占好山川， 
溪水萦回路屈盘。 
南国自来推胜境， 
故人此地作郎官。 
风光适意须留恋， 
禄秩资贫且喜欢。 
莫忆班行重回首， 
是非多处是长安。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄江州萧给事</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">夕郎忧国不忧身， 
今向天涯作逐臣。 
魂梦暗驰龙阙曙， 
啸吟闲绕虎谿春。 
朝车载酒过山寺， 
谏纸题诗寄野人。 
惆怅懦夫何足道， 
自离群后已同尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄江都路员外</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">吾兄失意在东都， 
闻说襟怀任所如。 
已纵乖慵为傲吏， 
有何关键制豪胥。 
县斋晓闭多移病， 
南亩秋荒忆遂初。 
知道故人相忆否， 
嵇康不得懒修书。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄舒州杜员外</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">信到得君书， 
知君已下车。 
粉闱情在否， 
莲幕兴何如。 
人望征贤入， 
余思从子居。 
灊山真隐地， 
凭为卜茅庐。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄萧给事</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">危言危行古时人， 
归向西山卧白云。 
买宅尚寻徐处士， 
餐霞终访许真君。 
容颜别后应如故， 
诗咏年来更不闻。 
今日城中春又至， 
落梅愁绪共纷纷。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄蕲州高郎中</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">贾傅栖迟楚泽东， 
兰皋三度换秋风。 
纷纷世事来无尽， 
黯黯离魂去不通， 
直道未能胜社鼠， 
孤飞徒自叹冥鸿。 
知君多少思乡恨， 
并在山城一笛中。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄钟谟</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">看看潘鬓二毛生， 
昨日林梢又转莺。 
欲对春风忘世虑， 
敢言尊酒召时英。 
假中西阁应无事， 
筵上南威幸有情。 
不得车公终不乐， 
已教红袖出门迎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄饶州王郎中效李白体</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">珍重王光嗣， 
交情尚在不。 
芜城连宅住， 
楚塞并车游。 
别后官三改， 
年来岁六周。 
银钩无一字， 
何以缓离愁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寄驾部郎中</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">贱子乖慵性， 
频为省直牵。 
交亲每相见， 
多在相门前。 
君独疏名路， 
为郎过十年。 
炎风久成别， 
南望思悠然。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寒食宿陈公塘上</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">垂杨界官道， 
茅屋倚高坡。 
月下春塘水， 
风中牧竖歌。 
折花闲立久， 
对酒远情多。 
今夜孤亭梦， 
悠扬奈尔何。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寒食成判官垂访因赠</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">常年寒食在京华， 
今岁清明在海涯。 
远巷蹋歌深夜月， 
隔墙吹管数枝花。 
鸳鸾得路音尘阔， 
鸿雁分飞道里赊。 
不是多情成二十， 
断无人解访贫家。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">寒食日作</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">厨冷烟初禁， 
门闲日更斜。 
东风不好事， 
吹落满庭花。 
过社纷纷燕， 
新晴淡淡霞。 
京都盛游观， 
谁访子云家。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">将去广陵别史员外南斋</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">家声曾与金张辈， 
官署今居何宋间。 
起得高斋临静曲， 
种成奇树学他山。 
鸳鸾终日同醒醉， 
萝薜常时共往还。 
贱子今朝独南去， 
不堪回首望清闲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">将过江题白沙馆</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">少长在维扬， 
依然认故乡。 
金陵佳丽地， 
不道少风光。 
稍望吴台远， 
行登楚塞长。 
殷勤语江岭， 
归梦莫相妨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">山路花</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">不共垂杨映绮寮， 
倚山临路自娇饶。 
游人过去知香远， 
谷鸟飞来见影摇。 
半隔烟岚遥隐隐， 
可堪风雨暮萧萧。 
城中春色还如此， 
几处笙歌按舞腰。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">常州驿中喜雨</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">飒飒旱天雨， 
凉风一夕回。 
远寻南亩去， 
细入驿亭来。 
蓑唱牛初牧， 
渔歌棹正开。 
盈庭顿无事， 
归思酌金罍。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">庐陵别朱观先辈</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">桂籍知名有几人， 
翻飞相续上青云。 
解怜才子宁唯我， 
远作卑官尚见君。 
岭外独持严助节， 
宫中谁荐长卿文。 
新诗试为重高咏， 
朝汉台前不可闻。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">张员外好茅山风景，求为句容令，作此送</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">句曲山前县， 
依依数舍程。 
还同适勾漏， 
非是厌承明。 
柳谷供诗景， 
华阳契道情。 
金门容傲吏， 
官满且还城。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">得浙西郝判官书未及报闻燕王移……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">秋风海上久离居， 
曾得刘公一纸书。 
淡水心情长若此， 
银钩踪迹更无如。 
尝忧座侧飞鸮鸟， 
未暇江中觅鲤鱼。 
今日京吴建朱邸， 
问君谁共曳长裾。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">御筵送邓王</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">禁里秋光似水清， 
林烟池影共离情。 
暂移黄阁只三载， 
却望紫垣都数程。 
满座清风天子送。 
随车甘雨郡人迎。 
绮霞阁上诗题在， 
从此还应有颂声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">忆新淦觞池寄孟宾于员外</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">往年淦水驻行轩， 
引得清流似月圆。 
自有谿光还碧甃， 
不劳人力递金船。 
润滋苔藓欺茵席， 
声入杉松当管弦。 
珍重诗人频管领， 
莫教尘土咽潺潺。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">抛球乐辞二首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">歌舞送飞球， 
金觥碧玉筹。 
管弦桃李月， 
帘幕凤凰楼。 
一笑千场醉， 
浮生任白头。 
灼灼传花枝， 
纷纷度画旗。 
不知红烛下， 
照见彩球飞。 
借势因期克， 
巫山暮雨归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">文彧少卿文山郎中交好深至二纪……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">孙家虚座吊诸孤， 
张叟僧房见手书。 
二纪欢游今若此， 
满衣零泪欲何如。 
腰间金印从如斗， 
镜里霜华已满梳。 
珍重远公应笑我， 
尘心唯此未能除。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">文献太子挽歌词五首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">国有承祧重， 
人知秉哲尊。 
清风来望苑， 
遗烈在东藩。 
此日升缑岭， 
何因到寝门。 
天高不可问， 
烟霭共昏昏。 
夏启吾君子， 
周储上帝宾。 
音容一飘忽， 
功业自纷纶。 
露泣承华月， 
风惊丽正尘。 
空余商岭客， 
行泪下宜春。 
出处成交让， 
经纶有大功。 
泪碑瓜步北， 
棠树蒜山东。 
百揆方时叙， 
重离遂不融。 
故臣偏感咽， 
曾是叹三穷。 
甲观光阴促， 
园陵天地长。 
箫笳咽无韵， 
宾御哭相将。 
盛烈传彝鼎， 
遗文被乐章。 
君臣知己分， 
零泪乱无行。 
彩仗清晨出， 
非同齿胄时。 
愁烟锁平甸， 
朔吹绕寒枝。 
楚客来何补， 
缑山去莫追。 
回瞻飞盖处， 
掩袂不胜悲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">早春左省寓直</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">旭景鸾台上， 
微云象阙间。 
时清政事少， 
日永直官闲。 
远籁飞箫管， 
零冰响珮环。 
终军年二十， 
默坐叩玄关。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">早春旬假独直寄江舍人</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">省署皆归沐， 
西垣公事稀。 
咏诗前砌立， 
听漏向申归。 
远思风醒酒， 
余寒雨湿衣。 
春光已堪探， 
芝盖共谁飞？</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">明道人归西林，求题院额，作此送之</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">昔从岐阳狩， 
簪缨满翠微。 
十年劳我梦， 
今日送师归。 
曳尾龟应乐， 
乘轩鹤谩肥。 
含情题小篆， 
将去挂岩扉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春分日</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">仲春初四日， 
春色正中分。 
绿野徘徊月， 
晴天断续云。 
燕飞犹个个， 
花落已纷纷。 
思妇高楼晚， 
歌声不可闻。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春夜月</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">幽人春望本多情， 
况是花繁月正明。 
竟夕无言亦无寐， 
绕阶芳草影随行。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春尽日游后湖赠刘起居</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">今朝湖上送春归， 
万顷澄波照白髭。 
笑折残花劝君酒， 
金丹成熟是何时？</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春日紫岩山期客不至</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">郊外春华好， 
人家带碧溪。 
浅莎藏鸭戏， 
轻霭隔鸡啼。 
掩映红桃谷， 
夤缘翠柳堤。 
王孙竟不至， 
芳草自萋萋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">春雪应制</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">繁阴连曙景， 
瑞雪洒芳辰。 
势密犹疑腊， 
风和始觉春。 
萦林开玉蕊， 
飘座袅香尘。 
欲识宸心悦， 
云谣慰兆人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">晚归</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">暑服道情出， 
烟街薄暮还。 
风清飘短袂， 
马健弄连环。 
水静闻归橹， 
霞明见远山。 
过从本无事， 
从此涉旬间。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">晚憩白鹤庙寄句容张少府</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">日入林初静， 
山空暑更寒。 
泉鸣细岩窦， 
鹤唳眇云端。 
拂榻安棋局， 
焚香戴道冠。 
望君殊不见， 
终夕凭栏干。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">景阳台怀古</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">后主忘家不悔， 
江南异代长春。 
今日景阳台上， 
闲人何用伤神。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">月真歌</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">扬州胜地多丽人， 
其间丽者名月真。 
月真初年十四五， 
能弹琵琶善歌舞。 
风前弱柳一枝春， 
花里娇莺百般语。 
扬州帝京多名贤， 
其间贤者殷德川。 
德川初秉纶闱笔， 
职近名高常罕出。 
花前月下或游从， 
一见月真如旧识。 
闲庭深院资贤宅， 
宅门严峻无凡客。 
垂帘偶坐唯月真， 
调弄琵琶郎为拍。 
殷郎一旦过江去， 
镜中懒作孤鸾舞。 
朝云暮雨镇相随， 
石头城下还相遇。 
二月三月江南春， 
满城蒙蒙起香尘。 
隔墙试听歌一曲， 
乃是资贤宅里人。 
绿窗绣幌天将晓， 
残烛依依香袅袅。 
离肠却恨苦多情， 
软障薰笼空悄悄。 
殷郎去冬入翰林， 
九霄官署转深沉。 
人间想望不可见， 
唯向月真存旧心。 
我惭闒茸何为者， 
长感余光每相假。 
陋巷萧条正掩扉， 
相携访我衡茅下。 
我本山人愚且贞， 
歌筵歌席常无情。 
自从一见月真后， 
至今赢得颠狂名。 
殷郎月真听我语， 
少壮光阴能几许。 
良辰美景数追随， 
莫教长说相思苦。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">朱处士相与有山水之愿见送至南……</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">怜君送我至南康， 
更忆梅花庾岭芳。 
多少仙山共游在， 
愿君百岁尚康强。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">柳枝词十首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">金马辞臣赋小诗， 
梨园弟子唱新词。 
君恩还似东风意， 
先入灵和蜀柳枝。 
百草千花共待春， 
绿杨颜色最惊人。 
天边雨露年年在， 
上苑芳华岁岁新。 
长爱龙池二月时， 
毵毵金线弄春姿。 
假饶叶落枝空后， 
更有梨园笛里吹。 
绿水成文柳带摇， 
东风初到不鸣条。 
龙舟欲过偏留恋， 
万缕轻丝拂御桥。 
百尺长条婉曲尘， 
诗题不尽画难真。 
凭君折向人间种， 
还似君恩处处春。 
风暖云开晚照明， 
翠条深映凤凰城。 
人间欲识灵和态， 
听取新词玉管声。 
醉折垂杨唱柳枝， 
金城三月走金羁。 
年年为爱新条好， 
不觉苍华也似丝。 
新春花柳竞芳姿， 
偏爱垂杨拂地枝。 
天子遍教词客赋， 
宫中要唱洞箫词。 
凝碧池头蘸翠涟， 
凤凰楼畔簇晴烟。 
新词欲咏知难咏， 
说与双成入管弦。 
侍从甘泉与未央， 
移舟偏要近垂杨。 
樱桃未绽梅花老， 
折得柔条百尺长。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">柳枝辞十二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">把酒凭君唱柳枝， 
也从丝管递相随。 
逢春只合朝朝醉， 
记取秋风落叶时。 
南园日暮起春风， 
吹散杨花雪满空。 
不惜杨花飞也得， 
愁君老尽脸边红。 
陌上朱门柳映花， 
帘钩半卷绿阴斜。 
凭郎暂驻青骢马， 
此是钱塘小小家。 
夹岸朱栏柳映楼， 
绿波平幔带花流。 
歌声不出长条密， 
忽地风回见彩舟。 
老大逢春总恨春， 
绿杨阴里最愁人。 
旧游一别无因见， 
嫩叶如眉处处新。 
蒙蒙堤畔柳含烟， 
疑是阳和二月天。 
醉里不知时节改， 
漫随儿女打秋千。 
水阁春来乍减寒， 
晓妆初罢倚栏干。 
长条乱拂春波动， 
不许佳人照影看。 
柳岸烟昏醉里归， 
不知深处有芳菲。 
重来已见花飘尽， 
唯有黄莺啭树飞。 
此去仙源不是遥， 
垂杨深处有朱桥。 
共君同过朱桥去， 
索映垂杨听洞箫。 
暂别扬州十度春， 
不知光景属何人。 
一帆归客千条柳， 
肠断东风扬子津。 
仙乐春来按舞腰， 
清声偏似傍娇饶。 
应缘莺舌多情赖， 
长向双成说翠条。 
凤笙临槛不能吹， 
舞袖当筵亦自疑。 
唯有美人多意绪， 
解依芳态画双眉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">梦游三首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">魂梦悠扬不奈何， 
夜来还在故人家。 
香蒙蜡烛时时暗， 
户映屏风故故斜。 
檀的慢调银字管， 
云鬟低缀折枝花。 
天明又作人间别， 
洞口春深道路赊。 
绣幌银屏杳霭间， 
若非魂梦到应难。 
窗前人静偏宜夜， 
户内春浓不识寒。 
蘸甲递觞纤似玉， 
含词忍笑腻于檀。 
锦书若要知名字， 
满县花开不姓潘。 
南国佳人字玉儿， 
芙蓉双脸远山眉。 
仙郎有约长相忆， 
阿母何猜不得知。 
梦里行云还倏忽， 
暗中携手乍疑迟。 
因思别后闲窗下， 
织得回文几首诗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">棋赌赋诗输刘起居</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">刻烛知无取， 
争先素未精。 
本图忘物我， 
何必计输赢。 
赌墅终规利， 
焚囊亦近名。 
不如相视笑， 
高咏两三声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">欧阳太监雨中视决堤因堕水明日见于……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">闻道张晨盖， 
徘徊石首东。 
浚川非伯禹， 
落水异三公。 
衣湿仍愁雨， 
冠攲更怯风。 
今朝复相见， 
疑是葛仙翁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">正初和鄂州边郎中见寄</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">潦倒含香客， 
凄凉赋鵩人。 
未能全卷舌， 
终拟学垂纶。 
故友暌离久， 
音书问讯频。 
相思俱老大， 
又见一年新。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">正初答钟郎中见招</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">高斋迟景雪初晴， 
风拂乔枝待早莺。 
南省郎官名籍籍， 
东邻妓女字英英。 
流年倏忽成陈事， 
春物依稀有旧情。 
新岁相思自过访， 
不烦虚左远相迎。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">步虚词五首</h5>
                                <p class="card-text"><strong>形式:</strong> 词</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">气为还元正， 
心由抱一灵。 
凝神归罔象， 
飞步入青冥。 
整服乘三素， 
旋纲蹑九星。 
琼章开后学， 
稽首奉真经。 
天帝黄金阙， 
真人紫锦书。 
霓裳纷蔽景， 
羽服迥凌虚。 
白鹤能为使， 
班麟解驾车。 
灵符终愿借， 
转共世情疏。 
圣主过幽谷， 
虚皇在蕊宫。 
五千宗物母， 
七字秘神童。 
世上金壶远， 
人间玉龠空。 
唯余养身法， 
修此与天通。 
何处求玄解， 
人间有洞天。 
勤行皆是道， 
谪下尚为仙。 
蔽景乘朱凤， 
排虚驾紫烟。 
不嫌园吏傲， 
愿在玉宸前。 
三素霏霏远， 
盟威凛凛寒。 
火铃空灭没， 
星斗晓阑干。 
佩响流虚殿， 
炉烟在醮坛。 
萧寥不可极， 
骖驾上云端。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">江舍人宅筵上有妓唱和州韩舍人……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">良宵丝竹偶成欢， 
中有佳人俯翠鬟。 
白雪飘飖传乐府， 
阮郎憔悴在人间。 
清风朗月长相忆， 
佩蕙纫兰早晚还。 
深夜酒空筵欲散， 
向隅惆怅鬓堪斑。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">池州陈使君见示游齐山诗因寄</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">往岁曾游弄水亭， 
齐峰浓翠暮轩横。 
哀猿出槛心虽喜， 
伤鸟闻弦势易惊。 
病后簪缨殊寡兴， 
老来泉石倍关情。 
今朝池口风波静， 
遥贺山前有颂声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">泰州道中却寄东京故人</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">风紧雨凄凄， 
川回岸渐低。 
吴州林外近， 
隋苑雾中迷。 
聚散纷如此， 
悲欢岂易齐。 
料君残酒醒， 
还听子规啼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">清明日清远峡作</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">岭外春过半， 
途中火又新。 
殷勤清远峡， 
留恋北归人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">游方山宿李道士房</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">从来未面李先生， 
借我西窗卧月明。 
二十三家同愿识， 
素骡何日暂还城。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">游蒋山题辛夷花寄陈奉礼</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">今岁游山已恨迟， 
山中仍喜见辛夷。 
簪缨且免全为累， 
桃李犹堪别作期。 
晴后日高偏照灼， 
晚来风急渐离披。 
山郎不作同行伴， 
折得何由寄所思。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">爱敬寺有老僧尝游长安言秦雍间事历……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">白首栖禅者， 
尝谈灞浐游。 
能令过江客， 
偏起失乡愁。 
室倚桃花崦， 
门临杜若洲。 
城中无此景， 
将子剩淹留。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">玉笥山留题</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">仙乡会应远， 
王事知何极。 
征传莫辞劳， 
玉峰聊一息。 
形骸已销散， 
心想都凝寂。 
真气自清虚， 
非关好松石。 
九仙皆积学， 
洞壑多遗迹。 
游子归去来， 
胡为但征役。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">王三十七自京垂访，作此送之</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">失乡迁客在天涯， 
门掩苔垣向水斜。 
只就鳞鸿求远信， 
敢言车马访贫家。 
烟生柳岸将垂缕， 
雪压梅园半是花。 
惆怅明朝尊酒散， 
梦魂相送到京华。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">留题仙观</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">瑶坛醮罢晚云开， 
羽客分飞俗士回。 
为报移文不须勒， 
未曾游处待重来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">病题二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">性灵慵懒百无能， 
唯被朝参遣夙兴。 
圣主优容恩未答， 
丹经疏阔病相陵。 
脾伤对客偏愁酒， 
眼暗看书每愧灯。 
进与时乖不知退， 
可怜身计谩腾腾。 
人间多事本难论， 
况是人间懒慢人。 
不解养生何怪病， 
已能知命敢辞贫。 
向空咄咄烦书字， 
举世滔滔莫问津。 
金马门前君识否， 
东方曼倩是前身。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">登甘露寺北望</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">京口潮来曲岸平， 
海门风起浪花生。 
人行沙上见日影， 
舟过江中闻橹声。 
芳草远迷扬子渡， 
宿烟深映广陵城。 
游人乡思应如橘， 
相望须含两地情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">禁中新月</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">今夕拜新月， 
沈沈禁署中。 
玉绳疏间彩， 
金掌静无风。 
节换知身老， 
时平见岁功。 
吟看北墀暝， 
兰烬坠微红。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">离歌辞五首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">莫折红芳树， 
但知尽意看。 
狂风幸无意， 
那忍折教残。 
朝日城南路， 
旌旗照绿芜。 
使君何处去， 
桑下觅罗敷。 
事与年俱往， 
情将分共深。 
莫惊容鬓改， 
只是旧时心。 
暂别劳相送， 
佳期愿莫违。 
朱颜不须老， 
留取待郎归。 
拂匣收珠佩， 
回灯拭薄妆。 
莫嫌春夜短， 
匹似楚襄王。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋日卢龙村舍</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">置却人间事， 
闲从野老游。 
树声村店晚， 
草色古城秋。 
独鸟飞天外， 
闲云度陇头。 
姓名君莫问， 
山木与虚舟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋日泛舟赋蘋花</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">素艳拥行舟， 
清香覆碧流。 
远烟分的的， 
轻浪泛悠悠。 
雨歇平湖满， 
风凉运渎秋。 
今朝流咏处， 
即是白蘋洲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">秋日雨中与萧赞善访殷舍人于翰……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">野出西垣步步迟， 
秋光如水雨如丝。 
铜龙楼下逢闲客， 
红药阶前访旧知。 
乱点乍滋承露处， 
碎声因想滴蓬时。 
银台钥入须归去， 
不惜余欢尽酒卮。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">移饶州别周使君</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">正怜东道感贤侯， 
何幸南冠脱楚囚。 
睆伯台前收别宴， 
乔公亭下舣行舟。 
四年去国身将老， 
百郡征兵主尚忧。 
更向鄱阳湖上去， 
青衫憔悴泪交流。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">立秋后一日与朱舍人同直</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">一宿秋风未觉凉， 
数声宫漏日犹长。 
林泉无计消残暑， 
虚向华池费稻粱。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">纳后夕侍宴</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">天上轩星正， 
云间湛露垂。 
礼容过渭水， 
宴喜胜瑶池。 
彩雾笼花烛， 
升龙肃羽仪。 
君臣欢乐日， 
文物盛明时。 
帘卷银河转， 
香凝玉漏迟。 
华封倾祝意， 
觞酒与声诗。 
时平物茂岁功成， 
重翟排云到玉京。 
四海未知春色至， 
今宵先入九重城。 
银烛金炉禁漏移， 
月轮初照万年枝。 
造舟已似文王事， 
卜世应同八百期。 
汉主承乾帝道光， 
天家花烛宴昭阳。 
六衣盛礼如金屋， 
彩笔分题似柏梁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">经东都太子桥</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">纶闱放逐知何道， 
桂苑风流且暂归。 
莫问升迁桥上客， 
身谋疏拙旧心违。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">翰林游舍人清明日入院中途见过余明……</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">榆柳开新焰， 
梨花发故枝。 
辎輧隘城市， 
圭组坐曹司。 
独对芝泥检， 
遥怜白马儿。 
禁林还视草， 
气味两相知。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">自题山亭三首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">簪组非无累， 
园林未是归。 
世喧长不到， 
何必故山薇。 
小舫行乘月， 
高斋卧看山。 
退公聊自足， 
争敢望长闲。 
跂石仍临水， 
披襟复挂冠。 
机心忘未得， 
棋局与鱼竿。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">茱萸诗</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">万物庆西成， 
茱萸独擅名。 
芳排红结小， 
香透夹衣轻。 
宿露沾犹重， 
朝阳照更明。 
长和菊花酒， 
高宴奉西清。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">蒙恩赐酒旨令醉，进诗以谢</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">明光殿里夜迢迢， 
多病逢秋自寂寥。 
蜡炬乍传丹凤诏， 
御题初认白云谣。 
今宵幸识衢尊味， 
明日知停入閤朝。 
为感君恩判一醉， 
不烦辛苦解金貂。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">行园树</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">松节凌霜久， 
蓬根逐吹频。 
群生各有性， 
桃李但争春。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">表弟包颖见寄</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">常思帝里奉交亲， 
别后光阴屈指频。 
兰佩却归纶阁下， 
荆枝犹寄楚江滨。 
十程山水劳幽梦， 
满院烟花醉别人。 
料得此生强健在， 
会须重赏昔年春。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">观人读《春秋》</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">日觉儒风薄， 
谁将霸道羞。 
乱臣无所惧， 
何用读春秋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">观吉王从谦花烛</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">王门嘉礼万人观， 
况是新承置醴欢。 
花烛喧阗丞相府， 
星辰摇动远游冠。 
歌声暂阕闻宫漏， 
云影初开见露盘。 
帝里佳期频赋颂， 
长留故事在金銮。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谢文靖墓下作</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">越徼稽天讨， 
周京乱虏尘。 
苍生何可奈， 
江表更无人。 
岂惮寻荒垄， 
犹思认后身。 
春风白杨里， 
独步泪沾巾。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">谪居舒州，累得韩高二舍人书，……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">三峰烟霭碧临溪， 
中有骚人理钓丝。 
会友少于分袂日， 
谪居多却在朝时。 
丹心历历吾终信， 
俗虑悠悠尔不知。 
珍重韩君与高子， 
殷勤书札寄相思。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贬官泰州出城作</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">浮名浮利信悠悠， 
四海干戈痛主忧。 
三谏不从为逐客， 
一身无累似虚舟。 
满朝权贵皆曾忤， 
绕郭林泉已遍游。 
惟有恋恩终不改， 
半程犹自望城楼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">贺殷游二舍人入翰林、江给事拜中丞</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">清晨待漏独徘徊， 
霄汉悬心不易裁。 
阁老深严归翰苑， 
夕郎威望拜霜台。 
青绫对覆蓬壶晚， 
赤棒前驱道路开。 
犹有西垣厅记在， 
莫忘同草紫泥来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赋得彩燕</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">缕彩成飞燕， 
迎和启蛰时。 
翠翘生玉指， 
绣羽拂文楣。 
讵费衔泥力， 
无劳剪爪期。 
化工今在此， 
翻怪社来迟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赋得捣衣</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">江上多离别， 
居人夜捣衣。 
拂砧知露滴， 
促杵恐霜飞。 
漏转声频断， 
愁多力自微。 
裁缝依梦见， 
腰带定应非。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赋得有所思</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">所思何在杳难寻， 
路远山长水复深。 
衰草满庭空伫立， 
清风吹袂更长吟。 
忘情好醉青田酒， 
寄恨宜调绿绮琴。 
落日鲜云偏聚散， 
可能知我独伤心。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赋得秋江晚照</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">落日照平流， 
晴空万里秋。 
轻明动枫叶， 
点的乱沙鸥。 
罾网鱼梁静， 
笞簦稻穗收。 
不教行乐倦， 
冉冉下城楼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赋得霍将军辞第</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">汉将承恩久， 
图勋肯顾私。 
匈奴犹未灭， 
安用以家为。 
郢匠虽闻诏， 
衡门竟不移。 
宁烦张老颂， 
无待晏婴辞。 
甲乙人徒费， 
亲邻我自持。 
悠悠千载下， 
长作帅臣师。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赋得风光草际浮</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">宿露依芳草， 
春郊古陌旁。 
风轻不尽偃， 
日早未晞阳。 
耿耿依平远， 
离离入望长。 
映空无定彩， 
飘径有余光。 
飐若荷珠乱， 
纷如爝火扬。 
诗人多感物， 
凝思绕池塘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赋石奉送钟德林少尹员外</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">我爱他山石， 
中含绝代珍。 
烟披寒落落， 
沙浅静磷磷。 
翠色辞文陛， 
清声出泗滨。 
扁舟载归去， 
知是泛槎人。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠奚道士</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">先生曾有洞天期， 
犹傍天坛摘紫芝。 
处世自能心混沌， 
全真谁见德支离。 
玉霄尘闭人长在， 
全鼎功成俗未知。 
他日飙轮谒茅许， 
愿同鸡犬去相随。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠泰州掾令狐克己</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">念子才多命且奇， 
乱中抛掷少年时。 
深藏七泽衣如雪， 
却见中朝鬓似丝。 
旧德在人终远大， 
扁舟为吏莫推辞。 
孤芳自爱凌霜处， 
咏取文公白菊诗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠浙西妓亚仙</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">翠黛嚬如怨， 
朱颜醉更春。 
占将南国貌， 
恼杀别家人。 
粉汗沾巡盏， 
花钿逐舞茵。 
明朝绮窗下， 
离恨两殷勤。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠浙西顾推官</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">盛府宾寮八十余， 
闭门高卧兴无如。 
梁王苑里相逢早， 
润浦城中得信疏。 
狼藉杯盘重会面， 
风流才调一如初。 
愿君百岁犹强健， 
他日相寻隐士庐。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠王贞素先生</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">先生尝已佩真形， 
绀发朱颜骨气清。 
道秘未传鸿宝术， 
院深时听步虚声。 
辽东几度悲城郭， 
吴市终应变姓名。 
三十六天皆有籍， 
他年何处问归程。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠维扬故人</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">东京少长认维桑， 
书剑谁教入帝乡。 
一事无成空放逐， 
故人相见重凄凉。 
楼台寂寞官河晚， 
人物稀疏驿路长。 
莫怪临风惆怅久， 
十年春色忆维扬。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">赠陶使君求梨</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">昨宵宴罢醉如泥， 
惟忆张公大谷梨。 
白玉花繁曾缀处， 
黄金色嫩乍成时。 
冷侵肺腑醒偏早， 
香惹衣襟歇倍迟。 
今旦中山方酒渴， 
唯应此物最相宜。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">走笔送义兴令赵宣辅</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">闻君孤棹泛荆溪， 
陇首云随别恨飞。 
杜牧旧居凭买取， 
他年藜杖愿同归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">过江</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">别路知何极， 
离肠有所思。 
登舻望城远， 
摇橹过江迟。 
断岸烟中失， 
长天水际垂。 
此心非橘柚， 
不为两乡移。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">还过东都，留守周公筵上赠座客</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">贾生三载在长沙， 
故友相思道路赊。 
已分终年甘寂寞， 
岂知今日返京华。 
麟符上相恩偏厚， 
隋苑留欢日欲斜。 
明旦江头倍惆怅， 
远山芳草映残霞。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">进雪诗</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">欲使新正识有年， 
故飘轻絮伴春还。 
近看琼树笼银阙， 
远想瑶池带玉关。 
润逐麳麰铺绿野， 
暖随杯酒上朱颜。 
朝来花萼楼中宴， 
数曲赓歌雅颂间。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送从兄赴临川幕</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">梁王籍宠就东藩， 
还召邹枚坐兔园。 
今日好论天下事， 
昔年同受主人恩。 
石头城下春潮满， 
金柅亭边绿树繁。 
唯有音书慰离别， 
一杯相送别无言。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送元帅书记高郎中出为婺源建威军使</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">寒风萧瑟楚江南， 
记室戎装挂锦帆。 
倚马未曾妨笑傲， 
斩牲先要厉威严。 
危言昔日尝无隐， 
壮节今来信不凡。 
惟有杯盘思上国， 
酒醪甜淡菜蔬甘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送写真成处士入京</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">传神踪迹本来高， 
泽畔形容愧彩毫。 
京邑功臣多伫望， 
凌烟阁上莫辞劳。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送冯侍郎</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">闻君竹马戏毗陵， 
谁道观风自六卿。 
今日声明光旧物， 
共看旌旆拥书生。 
斩蛟桥下溪烟碧， 
射虎亭边草路清。 
应念筵中倍离恨， 
老来偏重十年兄。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送刘司直出宰</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">之子有雄文， 
风标秀不群。 
低飞从墨绶， 
逸志在青云。 
柳色临流动， 
春光到县分。 
贤人多静理， 
未爽醉醺醺。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送刘山阳</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">旧族知名士， 
朱衣宰楚城。 
所嗟吾道薄， 
岂是主恩轻。 
战鼓何时息， 
儒冠独自行。 
此心多感激， 
相送若为情。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送勋道人之建安</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">下国兵方起， 
君家义独闻。 
若为轻世利， 
归去卧溪云。 
挂席冲岚翠， 
携筇破藓纹。 
离情似霜叶， 
江上正纷纷。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送史馆高员外使岭南</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">东观时闲暇， 
还修喻蜀书。 
双旌驰县道， 
百越从轺车。 
桂蠹晨餐罢， 
贪泉访古初。 
春江多好景， 
莫使醉吟疏。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送吴郎中为宣州推官知泾县</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">征虏亭边月， 
鸡鸣伴客行。 
可怜何水部， 
今事谢宣城。 
风物聊供赏， 
班资莫系情。 
同心不同载， 
留滞为浮名。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送和州张员外为江都令</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">经年相望隔重湖， 
一旦相逢在上都。 
塞诏官班聊慰否， 
埋轮意气尚存无。 
由来圣代怜才子， 
始觉清风激懦夫。 
若向西冈寻胜赏， 
旧题名处为踌躇。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送孟宾于员外还新淦</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">暂来城阙不从容， 
却佩银鱼隐玉峰。 
双涧水边奇支醉石， 
九仙台下听风松。 
题诗翠壁称逋客， 
采药春畦狎老农。 
野鹤乘轩云出岫， 
不知何日再相逢。 
、</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送客至城西，望图山，因寄浙西府中</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">牧叟邹生笑语同， 
莫嗟江上听秋风。 
君看逐客思乡处， 
犹在图山更向东。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送宣州丘判官</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">宪署游从阻， 
平台道路赊。 
喜君驰后乘， 
于此会仙槎。 
缓酌迟飞盖， 
微吟望绮霞。 
相迎在春渚， 
暂别莫咨嗟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送察院李侍御使庐陵因寄孟员外</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">绣衣乘驿急如星， 
山水何妨寄野情。 
肯向九仙台下歇， 
闲听孟叟醉吟声。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送应之道人归江西</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">曾骑竹马傍洪厓， 
二十余年变物华。 
客梦等闲过驿阁， 
归帆遥羡指龙沙。 
名垂小篆矜垂露， 
诗作吴吟对绮霞。 
岁暮定知回未得， 
信来凭为寄梅花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送彭秀才</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">贾生去国已三年， 
短褐闲行皖水边。 
尽日野云生舍下， 
有时京信到门前。 
无人与和投湘赋， 
愧子来浮访戴船。 
满袖新诗好回去， 
莫随骚客醉林泉。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送彭秀才南游</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">问君孤棹去何之， 
玉笥春风楚水西。 
山上断云分翠霭， 
林间晴雪入澄溪。 
琴心酒趣神相会， 
道士仙童手共携。 
他日时清更随计， 
莫如刘阮洞中迷。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送德迈道人之豫章</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">禅灵桥畔落残花， 
桥上离情对日斜。 
顾我乘轩惭组绶， 
羡师飞锡指烟霞。 
楼中西岭真君宅， 
门外南州处士家。 
莫道空谈便无事， 
碧云诗思更无涯。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送朱先辈尉庐陵</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">我重朱夫子， 
依然见古人。 
成名无愧色， 
得禄及慈亲。 
莫叹官资屈， 
宁论活计贫。 
平生心气在， 
终任静边尘。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送杨郎中唐员外奉使湖南</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">江边微雨柳条新， 
握节含香二使臣。 
两绶对悬云梦日， 
方舟齐泛洞庭春。 
今朝草木逢新律， 
昨日山川满战尘。 
同是多情怀古客， 
不妨为赋吊灵均。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送欧阳太监游庐山</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">家家门外庐山路， 
唯有夫君乞假游。 
案牍乍抛公署晚， 
林泉已近暑天秋。 
海潮尽处逢陶石， 
江月圆时上庾楼。 
此去萧然好长往， 
人间何事不悠悠。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送王员外宰德安</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">家世朱门贵， 
官资粉署优。 
今为百里长， 
应好五峰游。 
柳影连彭泽， 
湖光接庾楼。 
承明须再入， 
官满莫淹留。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送王四十五归东都</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">海内兵方起， 
离筵泪易垂。 
怜君负米去， 
惜此落花时。 
想忆看来信， 
相宽指后期。 
殷勤手中柳， 
此是向南枝。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送礼部潘尚书致仕还建安</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">名遂功成累复轻， 
鲈鱼因起旧乡情。 
履声初下金华省， 
帆影看离石首城。 
化剑津头寻故老， 
同亭会上问仙卿。 
冥鸿高举真难事， 
相送何须泪满缨。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送荻栽与秀才朱观</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">羡子清吟处， 
茅斋面碧流。 
解憎莲艳俗， 
唯欠荻花幽。 
鹭立低枝晚， 
风惊折叶秋。 
赠君须种取， 
不必树忘忧。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送萧尚书致仕归庐陵</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">江海分飞二十春， 
重论前事不堪闻。 
主忧臣辱谁非我， 
曲突徙薪唯有君。 
金紫满身皆外物， 
雪霜垂领便离群。 
鹤归华表望不尽， 
玉笥山头多白云。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送蒯司录归京</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">早年闻有蒯先生， 
二十余年道不行。 
抵掌曾论天下事， 
折腰犹悟俗人情。 
老还上国欢娱少， 
贫聚归资结束轻。 
迁客临流倍惆怅， 
冷风黄叶满山城。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送薛少卿赴青阳</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">我爱陶靖节， 
吏隐从弦歌。 
我爱费征君， 
高卧归九华。 
清风激颓波， 
来者无以加。 
我志两不遂， 
漂沦浩无涯。 
数奇时且乱， 
此图今愈赊。 
贤哉薛夫子， 
高举凌晨霞。 
安民即是道， 
投足皆为家。 
功名与权位， 
悠悠何用夸。 
携朋出远郊， 
酌酒藉平沙。 
云收远天静， 
江阔片帆斜。 
离怀与企羡， 
南望长咨嗟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送许郎中歙州判官兼黟县</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">尝闻黟县似桃源， 
况是优游冠玳筵。 
遗爱非遥应卧理， 
祖风犹在好寻仙。 
朝衣旧识熏香史， 
禄米初营种秫田。 
大抵宦游须自适， 
莫辞离别二三年。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送郝郎中为浙西判官</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">大藩从事本优贤， 
幕府仍当北固前。 
花绕楼台山倚郭， 
寺临江海水连天。 
恐君到即忘归日， 
忆我游曾历二年。 
若许他时作闲伴， 
殷勤为买钓鱼船。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送钟德林郎中学士赴东府诗·得酒</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">酌此杯中物， 
茱萸满把秋。 
今朝将送别， 
他日是忘忧。 
世乱方多事， 
年加易得愁。 
政成频一醉， 
亦未减风流。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送陈先生之洪井寄萧少卿</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">闻君仙袂指洪厓， 
我忆情人别路赊。 
知有欢娱游楚泽， 
更无书札到京华。 
云开驿阁连江静， 
春满西山倚汉斜。 
此处相逢应见问， 
为言搔首望龙沙。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送陈秘监归泉州</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">风满潮沟木叶飞， 
水边行客驻骖騑。 
三朝恩泽冯唐老， 
万里乡关贺监归。 
世路穷通前事远， 
半生谈笑此心违。 
离歌不识高堂庆， 
特地令人泪满衣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送高舍人使岭南</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">西掖官曹近， 
南溟道路遥。 
使星将渡汉， 
仙棹乍乘潮。 
柳映灵和折， 
梅依大庾飘。 
江帆风淅淅， 
山馆雨萧萧。 
陆贾真迂阔， 
终童久寂寥。 
送君何限意， 
把酒一长谣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送高起居之泾县</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">右史罢朝归， 
之官句水湄。 
别我行千里， 
送君倾一卮。 
酒罢长叹息， 
此叹君应悲。 
乱中吾道薄， 
卿族旧人稀。 
胡为佩铜墨， 
去此白玉墀。 
吏事岂所堪， 
民病何可医。 
藏用清其心， 
此外慎勿为。 
县郭有佳境， 
千峰溪水西。 
云树杳回合， 
岩峦互蔽亏。 
弹琴坐其中， 
世事吾不知。 
时时寄书札， 
以慰长相思。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送魏舍人仲甫为蕲州判官</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">从事蕲春兴自长， 
蕲人应识紫薇郎。 
山资足后抛名路， 
莼菜秋来忆故乡。 
以道卷舒犹自适， 
临戎谈笑固无妨。 
如闻郡阁吹横笛， 
时望青溪忆野王。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送黄梅江明府</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">封疆多难正经纶， 
台阁如何不用君。 
江上又劳为小邑， 
箧中徒自有雄文。 
书生胆气人谁信， 
远俗歌谣主不闻。 
一首新诗无限意， 
再三吟味向秋云。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送黄秀才姑孰辟命</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">世乱离情苦， 
家贫色养难。 
水云孤棹去， 
风雨暮春寒。 
幕府才方急， 
骚人泪未干。 
何时王道泰， 
万里看鹏抟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送龚员外赴江州幕</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">烦君更上筑金台， 
世难民劳藉俊才。 
自有声名驰羽檄， 
不妨谈笑奉尊罍。 
元规楼迥清风满， 
匡俗山春画障开。 
莫忘故人离别恨， 
海潮回处寄书来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">送龚明府九江归宁</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">茂宰隳官去， 
扁舟著彩衣。 
湓城春酒熟， 
匡阜野花稀。 
解缆垂杨绿， 
开帆宿鹭飞。 
一朝吾道泰， 
还逐落潮归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">避难东归，依韵和黄秀才见寄</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">戚戚逢人问所之， 
东流相送向京畿。 
自甘逐客纫兰佩， 
不料平民著战衣。 
树带荒村春冷落， 
江澄霁色雾霏微。 
时危道丧无才术， 
空手徘徊不忍归。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">邵伯埭下寄高邮陈郎中</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">故人相别动经年， 
候馆相逢倍惨然。 
顾我饮冰难辍棹， 
感君扶病为开筵。 
河湾水浅翘秋鹭， 
柳岸风微噪暮蝉。 
欲识酒醒魂断处， 
谢公祠畔客亭前。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">酬郭先辈</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">太原郭夫子， 
行高文炳蔚。 
弱龄负世誉， 
一举游月窟。 
仙籍第三人， 
时人故称屈。 
昔余吏西省， 
倾盖名籍籍。 
及我窜群舒， 
向风心郁郁。 
归来暮江上， 
云雾一披拂。 
雷雨不下施， 
犹作池中物。 
念君介然气， 
感时思奋发。 
示我数篇文， 
与古争驰突。 
彩褥粲英华， 
理深刮肌骨。 
古诗尤精奥， 
史论皆宏拔。 
举此措诸民， 
何忧民不活。 
吁嗟吾道薄， 
与世长迂阔。 
顾我徒有心， 
数奇身正绌。 
论兵属少年， 
经国须儒术。 
夫子无自轻， 
苍生正愁疾。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">重游木兰亭</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">缭绕长堤带碧浔， 
昔年游此尚青衿。 
兰桡破浪城阴直， 
玉勒穿花苑树深。 
宦路尘埃成久别， 
仙家风景有谁寻？ 
那知年长多情后， 
重凭栏干一独吟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">闻查建州陷贼寄钟郎中</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">闻道将军轻壮图， 
螺江城下委犀渠。 
旌旗零落沉荒服， 
簪履萧条返故居。 
皓首应全苏武节， 
故人谁得李陵书。 
自怜放逐无长策， 
空使卢谌泪满裾。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">闻雁寄故人</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">久作他乡客， 
深惭薄宦非。 
不知云上雁， 
何得每年归。 
夜静声弥怨， 
天空影更微。 
往年离别泪， 
今夕重沾衣。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">阁皂山</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">殿影高低云掩映， 
松阴缭绕步徘徊。 
从今莫厌簪裾累， 
不是乘轺不得来。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">附书与钟郎中因寄京妓越宾</h5>
                                <p class="card-text"><strong>形式:</strong> 七绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">暮春桥下手封书， 
寄向江南问越姑。 
不道诸郎少欢笑， 
经年相别忆侬无？</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">附池州薛郎中书因寄歙州张员外</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">新安从事旧台郎， 
直气多才不可忘。 
一旦江山驰别梦， 
几年簪绂共周行。 
岐分出处何方是， 
情共穷通此义长。 
因附邻州寄消息， 
接舆今日信为狂。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">陈侍郎宅观花烛</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">今夜银河万里秋， 
人言织女嫁牵牛。 
佩声寥亮和金奏， 
烛影荧煌映玉钩。 
座客亦从天子赐， 
更筹须为主人留。 
世间盛事君知否， 
朝下鸾台夕凤楼。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">陈觉放还至泰州，以诗见寄，作……</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">朱云曾为汉家忧， 
不怕交亲作世仇。 
壮气未平空咄咄， 
狂言无验信悠悠。 
今朝我作伤弓鸟， 
却羡君为不系舟。 
劳寄新诗平宿憾， 
此生心气贯清秋。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">除夜</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">寒灯耿耿漏迟迟， 
送故迎新了不欺。 
往事并随残曆日， 
春风宁识旧容仪。 
预惭岁酒难先饮， 
更对乡傩羡小儿。 
吟罢明朝赠知己， 
便须题作去年诗。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">陪王庶子游后湖涵虚阁</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">悬圃清虚乍过秋， 
看山寻水上兹楼。 
轻鸥的的飞难没， 
红叶纷纷晚更稠。 
风卷微云分远岫， 
浪摇晴日照中洲。 
跻攀况有承华客， 
如在南皮奉胜游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">陪郑王相公赋筵前垂冰，应教依韵</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">窗外虚明雪乍晴， 
檐前垂霤尽成冰。 
长廊瓦叠行行密， 
晚院风高寸寸增。 
玉指乍拈簪尚愧， 
金阶时坠磬难胜。 
晨餐堪醒曹参酒， 
自恨空肠病不能。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">陶使君挽歌二首</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">太守今何在， 
行春去不归。 
筵空收管吹， 
郊迥俨骖騑。 
营外星才落， 
园中露已稀。 
伤心梁上燕， 
犹解向人飞。 
始忆花前宴， 
笙歌醉夕阳。 
那堪城外送， 
哀挽逐归艎。 
铃阁朝犹闭， 
风亭日已荒。 
唯余迁客泪， 
沾洒后池傍。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">雪中作</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">赋分多情客， 
经年去国心。 
疏钟寒郭晚， 
密雪水亭深。 
影迥鸿投渚， 
声愁雀噪林。 
他乡一尊酒， 
独坐不成斟。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题伏龟山北隅</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">兹山信岑寂， 
阴崖积苍翠。 
水石何必多， 
宛有千岩意。 
孰知近人境， 
旦暮含佳气。 
池影摇轻风， 
林光澹新霁。 
支颐藉芳草， 
自足忘世事。 
未得归去来， 
聊为宴居地。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题梁王旧园</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">梁王旧馆枕潮沟， 
共引垂藤系小舟。 
树倚荒台风淅淅， 
草埋攲石雨修修。 
门前不见邹枚醉， 
池上时闻雁鹜愁。 
节士逢秋多感激， 
不须频向此中游。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题殷舍人宅木芙蓉</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">怜君庭下木芙蓉， 
袅袅纤枝淡淡红。 
晓吐芳心零宿露， 
晚摇娇影媚清风。 
似含情态愁秋雨， 
暗减馨香借菊丛。 
默饮数杯应未称， 
不知歌管与谁同？</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题画石山</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">彼美巉岩石， 
谁施黼藻功。 
回岩明照地， 
绝壁烂临空。 
锦段鲜须濯， 
罗屏展易穷。 
不因秋藓绿， 
非假晚霞红。 
羽客藏书洞， 
樵人取箭风。 
灵踪理难问， 
仙路去何通。 
返驾归尘里， 
留情向此中。 
回瞻画图畔， 
遥羡面山翁。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题白鹤庙</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">平生心事向玄关， 
一入仙乡似旧山。 
白鹤唳空晴眇眇， 
丹沙流涧暮潺潺。 
尝嗟多病嫌中药， 
拟问真经乞小还。 
满洞烟霞互陵乱， 
何峰台榭是萧闲。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题碧岩亭赠孙尊师</h5>
                                <p class="card-text"><strong>形式:</strong> 未知</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">绝境何人识， 
高亭万象含。 
凭轩临树杪， 
送目极天南。 
积霭生泉洞， 
归云锁石龛。 
丹霞披翠献， 
白鸟带晴岚。 
仙去留虚室， 
龙归涨碧潭。 
幽岩君独爱， 
玄味我曾耽。 
世上愁何限， 
人间事久谙。 
终须脱羁鞅， 
来此会空谈。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题紫阳观</h5>
                                <p class="card-text"><strong>形式:</strong> 七律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">南朝名士富仙才， 
追步东卿遂不回。 
丹井自深桐暗老， 
祠宫长在鹤频来。 
岩边桂树攀仍倚， 
洞口桃花落复开。 
惆怅霓裳太平事， 
一函真迹锁昭台。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">题雷公井</h5>
                                <p class="card-text"><strong>形式:</strong> 五绝</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">掩霭愚公谷， 
萧寥羽客家。 
俗人知处所， 
应为有桃花。</pre>
                            </div>
                        </div>
                    </div>
                
                    <div class="masonry-grid-item">
                        <div class="card h-100">
                            <div class="card-body">
                                <h5 class="card-title">驿中七夕</h5>
                                <p class="card-text"><strong>形式:</strong> 五律</p>
                                <p class="card-text"><strong>标签:</strong> 唐代, 徐铉</p>
                                <pre class="card-text">七夕雨初霁， 
行人正忆家。 
江天望河汉， 
水馆折莲花。 
独坐凉何甚， 
微吟月易斜。 
今年不乞巧， 
钝拙转堪嗟。</pre>
                            </div>
                        </div>
                    </div>
                
            </div>
        
    </main>

    <footer class="sticky-footer text-center text-lg-start bg-light text-muted">
  <div class="container text-center py-1">
    <section>
      <span id="busuanzi_container_page_pv">本页面访问量<span id="busuanzi_value_page_pv"></span>次</span>
      <a href="../mdhtml/关于我们.html">关于我们</a>
      <a href="../html/contactus.html">联系我们</a>
    </section>
  </div>
</footer>

    <script>
        document.addEventListener('DOMContentLoaded', function () {
            var elem = document.querySelector('.masonry-grid');
            if (elem) {
                var msnry = new Masonry(elem, {
                    itemSelector: '.masonry-grid-item',
                    columnWidth: '.masonry-grid-item',
                    percentPosition: true,
                    gutter: 10 // 明确设置 gutter 值为 10px
                });
            }
        });
    </script>
</body>

</html>