<!DOCTYPE html>
<html lang="zh-CN">

<head>
    <meta charset="UTF-8">
    <title>
        屈大均
    </title>
</head>

<body>
    <h1>
        屈大均
    </h1>
    <p><strong>朝代:</strong>
        清代
    </p>
    <p><strong>生平:</strong>
        （1630-1696），初名绍隆，字介子、翁山，广东番禺人。其诗富于民族意识，关怀人民疾苦，诗风高浑雄肆，兼有杜甫、李白之长。为&amp;quot;岭南三大家&amp;quot;之冠。
    </p>
    <p><strong>出生:</strong>
        
    </p>
    <p><strong>逝世:</strong>
        
    </p>
    <h2>诗歌</h2>
    <ul>
        
            <li>
                <h3>
                    云州秋望
                </h3>
                <p><strong>形式:</strong>
                    五律
                </p>
                <p><strong>标签:</strong>
                    清代, 屈大均</p>
                <pre>白草黄羊外， 
空闻觱篥哀。 
遥寻苏武庙， 
不上李陵台。 
风助群鹰击， 
云随万马来。 
关前无数柳， 
一夜落龙堆。
                        </pre>
            </li>
            
            <li>
                <h3>
                    天边
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 屈大均</p>
                <pre>天边明月迥含霜， 
夜夜哀笳怨望乡。 
一片愁心与鸿雁， 
秋风吹不到衡阳。
                        </pre>
            </li>
            
            <li>
                <h3>
                    念奴娇
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 屈大均</p>
                <pre>萧条如此， 
更何须， 
苦忆江南佳丽。 
花柳何曾迷六代， 
只为春光能醉。 
玉笛风朝， 
金笳霜夕， 
吹得天憔悴。 
秦淮波浅， 
忍含如许清泪。 
  任尔燕子无情， 
飞归旧国， 
又怎忘兴替。 
虎踞龙蟠那得久， 
莫 又苍苍王气。 
灵谷梅花， 
蒋山松树， 
未识何年岁。 
石人犹在， 
问君多少能记。
                        </pre>
            </li>
            
            <li>
                <h3>
                    梦江南
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 屈大均</p>
                <pre>悲落叶， 
叶落绝归期。 
纵使归来花满树， 
新枝不是旧时枝。 
且逐水流迟。
                        </pre>
            </li>
            
            <li>
                <h3>
                    江皋
                </h3>
                <p><strong>形式:</strong>
                    五律
                </p>
                <p><strong>标签:</strong>
                    清代, 屈大均</p>
                <pre>翠微春更湿， 
烟雨欲无山。 
白鹭一溪影， 
桃花何处湾？ 
渔村疏竹外， 
古渡夕阳间。 
田父不相识， 
相随谷口还。
                        </pre>
            </li>
            
            <li>
                <h3>
                    浣溪沙
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 屈大均</p>
                <pre>一片花含一片愁， 
愁随江水不东流。 
飞飞长傍景阳楼。 
  六代只余芳草在， 
三园空有乳莺留。 
白门容易白人头。
                        </pre>
            </li>
            
            <li>
                <h3>
                    潇湘神
                </h3>
                <p><strong>形式:</strong>
                    七绝
                </p>
                <p><strong>标签:</strong>
                    清代, 屈大均</p>
                <pre>潇水深， 
湘水深， 
双双流水逐臣心。 
潇水不如湘水好， 
将愁送去洞庭阴。
                        </pre>
            </li>
            
            <li>
                <h3>
                    秣陵
                </h3>
                <p><strong>形式:</strong>
                    五律
                </p>
                <p><strong>标签:</strong>
                    清代, 屈大均</p>
                <pre>牛首开天阙， 
龙冈抱帝宫。 
六朝春草里， 
万井落花中。 
访旧乌衣少， 
听歌玉树空。 
如何亡国恨， 
尽在大江东？
                        </pre>
            </li>
            
            <li>
                <h3>
                    紫萸香慢
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 屈大均</p>
                <pre>恨沙蓬， 
偏随人转， 
更怜雾柳难青。 
问征鸿南向， 
几时暖返龙庭。 
正有无边烟雪， 
与鲜飚千里， 
送度长城。 
向并门少待， 
白首牧羝人， 
正海上， 
手携李卿。 
  秋声， 
宿定还惊。 
愁里月， 
不分明。 
又哀笳四起， 
衣砧断续， 
终夜伤情。 
跨羊小儿争射， 
恁能到， 
白蘋汀。 
尽长天遍排人字， 
逆风飞去， 
毛羽随处飘零， 
书寄未成。
                        </pre>
            </li>
            
            <li>
                <h3>
                    虞美人
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 屈大均</p>
                <pre>无风亦向朱栏舞， 
情为君王苦。 
乌江不渡为红颜， 
忍使香魂无主独东还。 
  春含古血看犹暖， 
巧作红深浅。 
花前休唱楚人歌， 
恐惹英雄又唤奈虞何。
                        </pre>
            </li>
            
            <li>
                <h3>
                    读陈胜传
                </h3>
                <p><strong>形式:</strong>
                    五律
                </p>
                <p><strong>标签:</strong>
                    清代, 屈大均</p>
                <pre>闾左称雄日， 
渔阳谪戍人。 
王侯宁有种？ 
竿木足亡秦。 
大义呼豪杰， 
先声仗鬼神。 
驱除功第一， 
汉将可谁伦？
                        </pre>
            </li>
            
            <li>
                <h3>
                    长亭怨
                </h3>
                <p><strong>形式:</strong>
                    词
                </p>
                <p><strong>标签:</strong>
                    清代, 屈大均</p>
                <pre>记烧烛、雁门高处。 
积雪封城， 
冻云迷路。 
添尽香煤， 
紫貂相拥、夜深语。 
苦寒如许， 
难和尔、凄凉句。 
一片望乡愁， 
饮不醉， 
垆头驼乳。 
  无处， 
问长城旧主， 
但见武灵遗墓。 
沙飞似箭， 
乱穿向， 
草中狐兔。 
那能使、口北关南、更重作， 
并州门户。 
且莫吊沙场， 
收拾秦弓归去。
                        </pre>
            </li>
            
    </ul>
</body>

</html>